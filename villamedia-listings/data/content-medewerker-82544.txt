Weet jij alles van pakkende content en digitale kanalen? Ben je technisch sterk, creatief en een goede planner? Dan ben jij misschien de nieuwe collega die wij zoeken.
Dit ga je doen
• Je bent nieuwsgierig naar de wetenschapswereld en kunt zowel een adviesrapport promoten via een socialmediacampagne als een laureaat van een van de KNAW-prijzen interviewen.
• Je gaat aan de slag met de promotie van publieksbijeenkomsten en besloten bijeenkomsten voor onze leden, die wij regelmatig organiseren.
• Je draagt er in belangrijke mate aan bij dat de KNAW zich goed online weet te positioneren. Je verzorgt de content en communicatiekanalen van de KNAW: website, interne en externe nieuwsbrieven, intranet en social media (LinkedIn, Twitter en Mastodon).
• Je ontwikkelt content, plaatst berichten en redigeert. Naast de externe communicatie, zul je ook de interne communicatie deels op je nemen en advies geven aan collega’s van andere afdelingen.
Dit neem je mee
• Je hebt een afgeronde HBO- of WO-opleiding op het gebied van communicatie, een uitstekende schrijfvaardigheid en beheerst de Nederlandse taal zeer goed.
• Je hebt minimaal één jaar ervaring als contentmedewerker of communicatieadviseur.
• Je hebt een passie voor online trends, kunt goed schrijven en je hebt ervaring met het maken van video’s in Premiere Pro of een vergelijkbaar programma. Photoshop heeft voor jou geen geheimen.
• Je bent op de hoogte van de nieuwste communicatievormen en -kanalen.
• Je hebt een goed oog voor beeld, fotografie en huisstijl. Je bent creatief, proactief en vernieuwend, en altijd actief bezig om de impact van onze communicatiemiddelen te vergroten.
• Je bent een goede planner, je werkt nauwkeurig en gestructureerd, en je hebt oog voor detail.
• Nieuwe systemen en programma’s zijn voor jou geen enkel probleem.
• Je bent een echte teamspeler die makkelijk de samenwerking opzoekt met andere afdelingen en collega’s.

Het team
Je komt in een collegiaal en deskundig team met vier contentmedewerkers waarin je veel ruimte krijgt voor eigen inbreng en ideeën, en we verwachten dat je die ook goed ten uitvoer kunt brengen. Dat doe je samen met de andere collega’s van de afdeling Communicatie & Informatievoorziening: adviseurs, woordvoerders, eventmanagers en informatiespecialisten. We zorgen voor elkaar, houden elkaar scherp en omdat geen dag hetzelfde is, helpen we elkaar waar nodig.
Additionele informatie
Stuur je sollicitatiebrief en curriculum vitae vóór 21 juli 2023 naar solliciteren@knaw.nl,  onder vermelding van de functie waar je op solliciteert. Voor meer informatie neem je contact op met Sabine Schmitz du Moulin, hoofd afdeling Communicatie & Informatievoorziening a.i., tel. 06 524 624 96 of via Sabine.schmitzdumoulin@knaw.nl. Je kunt ook deze sollicitatielink gebruiken.
Over het Bureau KNAW
De Koninklijke Nederlandse Akademie van Wetenschappen (KNAW) is het forum van en voor excellente wetenschappers. De KNAW is adviesorgaan van de regering en verantwoordelijk voor tien nationale onderzoeksinstituten -  en drie instituten die infrastructuur bieden voor onderzoek - die met hun onderzoek en collecties bij de (inter)nationale top horen. Zelfstandige onderdelen zijn De Jonge Akademie en de Akademie van Kunsten.
Het Bureau van de KNAW staat leden, bestuur, raden en commissies, instituten en de algemeen directeur bij in de uitoefening van hun taken.
Arbeidsvoorwaarden
Het salaris bedraagt afhankelijk van opleiding en ervaring minimaal € 3.098,00 en maximaal € 4.257,00 bruto per maand bij een full time dienstverband (schaal 9 cao Nederlandse Universiteiten/KNAW). Dit is exclusief 8% vakantiegeld, 8,3% eindejaarsuitkering, reiskostenvergoeding, internet- en thuiswerkvergoeding en pensioenopbouw bij het ABP.
De KNAW biedt haar medewerkers een uitstekend pakket aan secundaire arbeidsvoorwaarden. Een pakket dat voorziet in de verschillende behoeften die medewerkers afhankelijk van hun levensfase, levenswijze of loopbaanambities hebben. Zo is het mogelijk om door wekelijks twee uur per week extra te werken het aantal vakantiedagen van 29 tot 41 dagen per jaar (bij fulltime dienstverband) uit te breiden.
Voor een volledig overzicht van de arbeidsvoorwaarden wordt verwezen naar de webpagina: werken bij de KNAW.
Diversiteit & Inclusie
De KNAW acht een werkomgeving waarin iedereen zich welkom en gewaardeerd voelt van groot belang. Een werkomgeving waarin aandacht is voor individuele kwaliteit en waar ontwikkelmogelijkheden voorop staan. Samen streven we naar een inclusieve cultuur waarin we verschillen omarmen. We nodigen dan ook graag kandidaten uit die door hun achtergrond en ervaring hieraan een bijdrage willen leveren. Bij gelijke geschiktheid gaat de voorkeur uit naar de kandidaat die de diversiteit binnen de KNAW op deze wijze versterkt.
Acquisitie naar aanleiding van deze advertentie wordt niet op prijs gesteld.
