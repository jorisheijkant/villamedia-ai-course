Heb je zin in een afwisselende baan en werk je graag in een gezellig team? Dan is deze functie iets voor jou.
NWO zoekt een communicatieadviseur die houdt van complexe processen waarbij je overzicht houdt en mogelijke communicatierisico’s signaleert. Hiervoor zorg je voor een heldere boodschap voor de verschillende media. Je zorgt voor de communicatiebegeleiding van onze subsidieprogramma’s voor onderzoek (“Call for proposals”). Hierbij ben je sparringpartner voor programmacoördinatoren. Daarnaast werk je met jouw kennis van wetenschapscommunicatie aan verschillende projecten en onderwerpen.
Je werkt zelfstandig en ook samen met anderen o.a. aan:
• Communicatiebegeleiding van onze subsidieprogramma’s voor onderzoek (“Call for proposals”) waarbij je de communicatierisico’s signaleert en hierover de programmacoördinator adviseert.
• Heldere en logische teksten voor het betreffende programma of call en vertaalt deze in nieuws voor de nieuwsbrief en social media.
• Opstellen van communicatieplannen en deze uitwerken in communicatie-uitingen, - middelen en –activiteiten voor onze grote projecten, programma’s en thema’s. Zowel binnen het domein ENW als NWO breed.
• Begeleiden van externe partijen (bijv. tekstschrijvers, filmmakers) bij het maken van verschillende communicatie-uitingen.
Dit breng je mee
De adviseur die wij zoeken:
• heeft goede projectmanagement- en adviesvaardigheden en houdt rekening met diverse belangen zonder het resultaat uit het oog te verliezen en is daarbij ook overtuigend en doortastend;
• is in staat om snel en gedegen ingewikkelde materie zich eigen te maken;
• kan gemakkelijk teksten schrijven voor verschillende media;
• zorgt voor de realisatie van communicatiemiddelen, soms zelf en soms in samenwerking met de communicatiemedewerkers;
• kan goed samenwerken;
• heeft HBO+ werk- en denkniveau en een relevante communicatieopleiding;
• heeft minimaal 2 jaar ervaring als communicatieadviseur;
• is nog lang niet uitgeleerd en wil zich verder ontwikkelen;
• kan werken in een politiek-bestuurlijke omgeving.
Hier kom je te werken
Het is een afwisselende functie in een leuk communicatieteam bij de Nederlandse Organisatie voor Wetenschappelijk Onderzoek (NWO) in Den Haag. Je maakt onderdeel uit van de afdeling Communicatie van NWO, die bestaat uit meerdere teams. Jij komt te werken in het communicatieteam van het NWO-domein Exacte en Natuurwetenschappen (ENW). Dit gezellige team ENW bestaat uit drie communicatieadviseurs, waarvan deze vacature er een is, zes communicatiemedewerkers en een teamleider.
Het team Communicatie ENW verzorgt o.a. de communicatiebegeleiding van alle financieringsinstrumenten binnen ENW, organiseert jaarlijks zeven grote wetenschappelijke congressen en begeleidt de uitreiking van de ENW-prijzen. We maken content over belangrijke en interessante resultaten uit onderzoek en we begeleiden programma’s met grote maatschappelijke of politieke impact. Daarnaast is er aandacht voor interne communicatie en werken we ook aan NWO-brede communicatie-activiteiten.
Dit bieden wij jou
Een uitdagende en maatschappelijk relevante baan in een enthousiast team met uitstekende arbeidsvoorwaarden volgens de Collectieve Arbeidsvoorwaarden Overeenkomst Onderzoeksinstellingen (Cao-OI (NL) - WVOI).
Het betreft een arbeidsovereenkomst voor minimaal 32 uur per week, voor de periode van 1 jaar en bij goed functioneren mogelijkheid tot vaste aanstelling. Het salaris is afhankelijk van jouw kennis en ervaring en bedraagt bij een fulltime aanstelling tussen € 3.019 en € 4.789 bruto per maand (schaal 10, cao Onderzoeksinstellingen). Daarnaast bieden we je onder andere 8% vakantiegeld, een eindejaarsuitkering van 8,33% en een zeer ruime verlofregeling. Verder is NWO aangesloten bij het ABP voor de pensioenvoorziening en bieden we gedeeltelijk doorbetaald ouderschapsverlof, korting op onze collectieve ziektekostenverzekering en ruime opleidingsmogelijkheden. We werken hybride (deels op kantoor en deels thuis), bieden een vergoeding voor het thuiswerken en het reizen met het openbaar vervoer en stellen een laptop en mobiele telefoon van NWO beschikbaar.
Over NWO
De Nederlandse Organisatie voor Wetenschappelijk Onderzoek (NWO) is de belangrijkste wetenschapsfinancier in Nederland en zorgt voor kwaliteit en vernieuwing in de wetenschap. NWO investeert jaarlijks één miljard euro in onderzoek. Het bevorderen van wetenschappelijk onderzoek en het vergroten van wetenschappelijke en maatschappelijke impact – oftewel het succes van NWO – valt of staat met de inzet, kwaliteit, bevlogenheid en diversiteit van onze medewerkers. We werken elke dag weer aan een inclusieve omgeving waarin alle medewerkers hun talenten kunnen ontwikkelen en zich gewaardeerd en betrokken voelen. Een werkomgeving waarin ruimte is voor verschillen en waarin iedereen kan uitblinken, zich geïnspireerd en gemotiveerd voelt.
Kom jij samen werken aan wetenschap?
Wanneer je denkt dat bovenstaand profiel bij jou past, nodigen we je graag uit om te reageren. Stuur voor 25 juni 2023 je cv en motivatiebrief naar ons toe via de “solliciteer”-button op de NWO website. De sollicitatiegesprekken vinden in ons kantoor in Den Haag plaats.
Wil je graag meer informatie over onze organisatie? Neem een kijkje op www.nwo.nl. Miriam Nuijten, teamleider Communicatie ENW, vertelt je graag meer over de functie. Miriam is te bereiken op 06-20039365 of m.nuijten@nwo.nl. Serife Yaman, P&O adviseur, kan de procedure toelichten, contact kan via 06-12138517 of s.yaman@nwo.nl.
