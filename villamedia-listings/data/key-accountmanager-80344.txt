Wat ga je doen en waar draag je aan bij?
Het leveren van drinkwater, onderhouden van dijken en riolen, bedienen van bruggen en sluizen en het zorgen voor schoon en voldoende oppervlaktewater. Dat is waar Waternet voor zorgt in opdracht van gemeente Amsterdam en het waterschap Amstel, Gooi en Vecht. Jij, Key Accountmanager, zorgt op jouw beurt weer voor tevreden zakelijke klanten en een goede dienstverlening van Waternet.
Als Key Accountmanager ben jij het aanspreekpunt voor de 300 (groot)zakelijke drinkwaterklanten van Waternet. Denk aan klanten als Schiphol of het AMC maar ook industriële afnemers. Jij denkt actief met hen mee en investeert in deze relaties. Jij weet wat er bij deze klanten speelt en legt de link met de dienstverlening die Waternet haar zakelijke klanten biedt. Zo kun je hen goed adviseren over hoe zij onze diensten zo optimaal mogelijk kunnen inzetten in hun bedrijfsvoering. Je ondersteunt deze klanten bij vragen en problemen en denkt mee over hoe zij in kunnen spelen op toekomstige ontwikkelingen rond het leveren van drink- en industriewater, duurzaamheid en het afvoeren en zuiveren van afvalwater.
De ene keer spreek je jouw relatie over een rekening, de andere keer denk je mee over de overstap naar industriewater in het productieproces. Jij weet je weg binnen en buiten Waternet en werkt intensief samen met onze specialisten van drinkwaterproductie, afvalwaterzuivering, inspectie drinkwater, facturatie en wie er verder nodig is om de vragen van jouw accounts te beantwoorden. Kortom geen dag is hetzelfde.
Welkom in het team
Jij hebt een solofunctie maar doet het natuurlijk niet alleen. Je komt te werken in het team dienstverlening van de afdeling Marketing & Communicatie. Het team bestaat uit collega’s die Waternet helpen de klantprocessen in beeld te brengen en verbeteren, die onderzoeken doen naar de klanttevredenheid, zorgen dat vragen en klachten snel worden opgelost. Zo werken we aan een 8+ voor onze dienstverlening van onze klanten. Daarnaast is de afdeling verantwoordelijk voor alle communicatie over de taken die wij uitvoeren in opdracht van waterschap Amstel, Gooi en Vecht en de gemeente Amsterdam. Dat betekent dat we communiceren over de complete waterketen en daarbij zoveel mogelijk heldere verbanden leggen tussen onze activiteiten. Wij werken agile en doen dat in meerdere teams.
Wat breng je mee?
• Je hebt minimaal een afgeronde Hbo-opleiding op het gebied van bijvoorbeeld Commerciële Economie of Marketing Management
• Je hebt minimaal 5 jaar ervaring in een soortgelijke functie
• Je hebt aantoonbare affiniteit met (water)techniek
• Ervaring binnen de watersector of bij een ander nutsbedrijf is een pre
Als Key accountmanager, ben jij natuurlijk een stevige gesprekspartner voor onze klanten en voor jouw collega’s binnen de organisatie. Je hebt een goed ontwikkelde politieke en bestuurlijke antenne en omgevingssensitiviteit. Je hebt affiniteit met ons product water en alles wat daarbij komt kijken. Je weet wat er bij jouw klanten speelt en schakelt snel met jouw Waternet collega’s om eventuele problemen op te lossen en kansen te benutten. Je bent troubleshooter als er problemen zijn.
Dit krijg je ervoor terug
Als je bij Waternet werkt, heb je uitstekende arbeidsvoorwaarden:  
• Minimaal € 4.149,- en maximaal € 5.742,- (schaal 11) bruto per maand voor 36 uur per week
• Een arbeidsovereenkomst voor de duur van 1 jaar met de mogelijkheid tot een vast contract
• Maar liefst 21% van jouw maandsalaris ontvang je extra. Uit te betalen in extra vrije dagen, een opleiding of salaris
• Mogelijkheid om je werkzaamheden zowel thuis als op kantoor uit te voeren
• Mogelijkheid tot flexibele werktijden, afhankelijk van je werkzaamheden
• Een ruim opleidingsbudget van € 6.000,- voor jou persoonlijk
• Reiskostenvergoeding of een thuiswerkvergoeding van € 3,- netto per thuiswerkdag
• Een vergoeding van maximaal € 850,- om je thuiswerkplek in te richten
• Een pensioenverzekering via het ABP Pensioenfonds
Werken bij Waternet
Bij Waternet werk je met een uniek product: water. Samen met zo’n 2000 collega’s zorgen we voor veilig drinkwater, schone grachten, rivieren en droge voeten. Waternet werkt met de nieuwste technieken en is bijna 100% klimaatneutraal. Bij ons werken echte vakmensen: van dijkinspecteur tot dataspecialist en van techneut tot teamleider. Al deze betrokken medewerkers maken Waternet samen tot een werkgever waar je jezelf kan zijn. Wij stimuleren je om elke dag een stukje beter te worden. Je vindt dan ook een groot aanbod aan opleidingen en trainingen bij onze eigen Waternet Academie.
Wij vragen onze nieuwe medewerkers om een geldige Verklaring Omtrent het Gedrag. Een assessment kan onderdeel uitmaken van de sollicitatieprocedure.
Nieuwsgierig?
Wil je meer over de vacature weten of heb je vragen over werken bij Waternet? Neem contact op met Daphne Huyser van recruitment. Daphne Huyser is bereikbaar op +31652480483 of daphne.huyser@waternet.nl.
