De Financiële Telegraaf, het financiële nieuwsplatform voor ondernemers, beleggers en consumenten. Vandaag de dag een redactie van zo’n 20 mensen, bestaande uit ervaren journalisten en experts op het gebied van economie en financiën. Met een sterke focus op het bieden van toegankelijke en relevante informatie met als doel om haar lezers te informeren en te helpen om de financiële economische vraagstukken te begrijpen. Altijd helder, duidelijk en doelgericht. En nu met plek voor een verslaggever personal finance. Ben jij klaar voor het grote publiek?
Wat ga je doen als verslaggever personal finance
Als onderdeel van onze financiële redactie volg je alle ontwikkelingen die er spelen rondom het financiële huishoudboekje van Nederland. Van salaris tot aan zorgverzekeringen en van boodschappen tot beleggen. Dit doe je zowel online als voor de krant en door middel van nieuwsartikelen en achtergrondverhalen . In duidelijke taal en dicht bij de lezer.
Je combineert dit met de coördinatie van onze Carrière-pagina, een wekelijkse pagina in de krant waarin je verhalen over de arbeidsmarkt en alles wat met carrière en loopbaan te maken heeft samenbrengt. En verder;
• Verzamel je allerhande informatie over de relevante ontwikkelingen binnen jouw werkveld.
• Weet je vanuit je expertise en ervaringen deze informatie juist te wegen en te verwerken in aansprekende en heldere nieuwsverhalen.
• Schakel je voortdurend tussen de verschillende nieuws-tempo’s: snelle online publicaties die worden uitgediept gedurende de dag.
Dit neem je mee naar binnen
Wij zijn op zoek naar een redacteur die dankzij meerdere jaren ervaring als geen ander eigen observaties en economische ontwikkelingen weet om te zetten in verhalen die van invloed zijn op de portemonnee van Nederland. Je houdt van huishoudpotjes, we kunnen je belasten met belastingen en je krijgt energie van alles wat er speelt rondom de nutsvoorzieningen. Maar je bent bovenal als geen ander in staat om ingewikkelde financiële materie concreet, met durf en met flair toegankelijk te maken voor een breed publiek.
Dit hebben wij voor jou in huis
Als Europese mediagroep bieden wij jou een inspirerende en internationale werkomgeving waar iedereen zich thuis voelt. We vormen de thuisbasis van een brede verzameling van autonome en cross mediale mediamerken. Het is net die diversiteit die we hier omarmen en die de fundering vormt van ons huis. Met innovatie in onze genen en een nieuwsgierige blik op de wereld werken we op een open en respectvolle manier voor elkaar samen. We zijn een plek met zuurstof voor nieuwe ideeën en ruimte om te bewegen. Waar jij je talent kunt inzetten en wordt gezien. En waar je minstens zo veel energie krijgt als dat je geeft.
Naast een bruto maandsalaris dat ligt tussen € 3444,94 en € 5387,83 (conform Schaal 7 van de CAO voor het Uitgeverijbedrijf) op basis van een 38-urige werkweek, en waarbij jouw startsalaris natuurlijk afhankelijk is van datgene jij in huis hebt, krijg je alle instrumenten om je werk goed te kunnen uitvoeren. Daaronder inbegrepen een laptop, iPhone en de mogelijkheid om dankzij onze hybride werkcultuur en in afstemming met je directe collega’s een gedeelte van je werkweek vanuit eigen huis te werken. Voor deze thuiswerkdagen ontvang je een vergoeding. En voor je dagen op kantoor ontvang je ongeacht het vervoersmiddel een reiskostenvergoeding waarbij je deze keuze krijgt tussen een kilometervergoeding van € 0,21 of een NS Business Card. Kom je met de auto? Dan hebben wij dankzij een ruim eigen parkeerterrein in onze achtertuin altijd wel een plekje vrij, met of zonder stekker. Als nieuwe collega krijg je verder onbeperkt toegang tot De Academie, onze binnenhuisuniversiteit, met een ruim aanbod aan opleidingen om je talenten optimaal te ontwikkelen of te ontdekken. En met een pensioen van ons eigen Mediahuis Pensioenfonds werk je ook alvast aan je mogelijkheden voor later.
Kom binnen!  
Zou ons huis jouw volgende bestemming kunnen zijn? Laat dan van je horen! We zien je sollicitatie heel graag in onze (digitale) brievenbus binnenkomen. Heb je vragen? Stel ze dan! Bel (06-42829469) of app met Bo Hilster, onze Recruitment Business Partner. Of stuur een e-mail, net wat jou uitkomt.  
Mediahuis: één met de samenleving 
Onze merken staan in het hart van de samenleving. Een samenleving die zich net als onze autonome en cross mediale merken kenmerkt door een grote verscheidenheid. Het is net díe diversiteit die we omarmen en die de fundering vormt van ons huis. Ook als het gaat om onze collega’s.  We willen dat iedereen hier zichzelf kan zijn en een mening kan vormen. We nodigen je uit om helemaal jezelf te zijn en geven je de mogelijkheid om te bewegen door de hele organisatie. Ons huis moet als thuis voelen.
Interesse?
Solliciteer nu.
