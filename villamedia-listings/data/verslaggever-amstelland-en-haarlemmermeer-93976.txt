NH is het mediabedrijf met gedreven professionals. Verhalenvertellers die hoogwaardige journalistieke content leveren voor app, website, social media, radio en tv. We focussen niet op politieke of economische verhalen, maar op menselijke verhalen van doorsnee inwoners van bijvoorbeeld Hoofddorp, Aalsmeer of Amstelveen. Als regionale omroep luisteren we vanzelfsprekend ook goed en graag naar de verhalen van de bevolking van kleine kernen als Abbenes of Rijsenhout. Voor ons regioteam zijn we op zoek naar een bevlogen: 
Verslaggever Amstelland/Haarlemmermeer
(36 uur per week)
Waarom is de thuiswonende Thomas (28) al jaren op zoek naar een eigen plek, terwijl er in die woontoren verderop zoveel appartementen leegstaan? En helpt de oproep van een Vennepse basisschool aan buurtbewoners om tijdens de vakantie een oogje in het zeil te houden? Weet jij Thomas of de schooldirecteur in een mum van tijd te strikken voor een interview op camera? Dan ben jij dé regioverslaggever die we zoeken.
Wat ga je doen?
Als regioverslaggever ken je de regio’s Haarlemmermeer en Amstelland door en door (of ben je gretig genoeg om ze snel te leren kennen). Een uitgebreid netwerk is mooi meegenomen. Uiteraard geven we graag de kans om die op te bouwen. NH Media zit in Hilversum, maar we zien je het liefst kriskras door de regio crossen om spraakmakende, inspirerende en onderscheidende reportages te maken. Als je een keer niet onderweg bent, weet je via jouw sociale media collega’s urgente en regionaal relevante verhalen boven tafel te krijgen. Vervolgens sta je de volgende dag graag wat vroeger op om dat verhaal in de radio-ontbijtshow voor het voetlicht te brengen.
Wat breng je mee?
• Je hebt journalistieke ervaring, of geschoold ofwel werkervaring;
• Je bent creatief, origineel en vindingrijk;
• Je ben oplossingsgericht en resultaatgericht;
• Je bent proactief en hebt goede communicatieve vaardigheden;
• Je kunt zelfstandig werken;
• Je bent in staat om gebruik te maken van verschillende informatiebronnen;
• Je bent analytisch en je trekt de juiste conclusies.
Wat wij bieden
• Wij bieden je een afwisselende en uitdagende functie in een creatieve en professionele omgeving. Er staat een klein team met gedreven en gezellige collega’s (verslaggevers, redacteuren en een coördinator) achter je;
• Een salaris dat volgens de omroep CAO is ingedeeld in schaal G, met daarbij 8% vakantiegeld en 6% eindejaarsuitkering;
• Beloning op basis van je opgedane werkervaring, opleiding en leeftijd;
• Een leaseauto (onbeperkte kilometers), laptop en telefoon van de zaak.
Geïnteresseerd of ken je iemand die mogelijk geïnteresseerd is? Wij vinden diversiteit belangrijk en nodigen daarom iedereen die zich aangesproken voelt van harte uit om te reageren. Mail uiterlijk 31 juli 2023 jouw CV met motivatiebrief naar vacatures@nhmedia.nl. Voor meer informatie kun je contact opnemen met platformcoördinator Amstelland/Haarlemmermeer, Jouri Bakker door te mailen naar: jouri.bakker@nhmedia.nl
Acquisitie naar aanleiding van deze advertentie wordt niet op prijs gesteld!
