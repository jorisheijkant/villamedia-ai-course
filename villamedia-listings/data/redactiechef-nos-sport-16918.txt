“Ben jij ambitieus en wil je het dagelijkse sportnieuws mede vormgeven? Dan maken we graag kennis met jou!”
(CAO | Hilversum | 32-36 uur | tot 31-12-2024)
Als redactiechef bij NOS Sport ben je in afwisseling met andere collega’s gemiddeld één week in de maand de aanvoerder van de redactie. In die week ben je de spin in het web, degene die de inhoudelijke knopen doorhakt, onderwerpen initieert, lijnen uitzet en werkzaamheden delegeert. Daarbij hou je rekening met al onze media: online, social, radio, teletekst en TV. Ter voorbereiding op je week heb je nauw overleg met eindredacteuren, verslaggevers, redacteuren, producers, regie en beeldredactie. Dat doe je op basis van journalistiek en financieel voorwerk vanuit de Lange Termijnredactie.
Twee keer per dag zit je de multimediale redactievergadering voor. Je houdt niet alleen de journalistieke uitingen in jouw week op koers, maar houdt ook grip op de financiële consequenties van beslissingen. Daarnaast ben je aanspreekpunt voor de collega’s van NOS Nieuws.
Wij vinden het belangrijk dat onze redactie divers is samengesteld en oog heeft voor verschillende kanten van het sportnieuws. Kandidaten die bijdragen aan onze diversiteit (in brede zin van het woord) nodigen we nadrukkelijk uit te solliciteren!
Wie wij zijn
NOS Sport doet op alle mogelijke platforms verslag van alles wat er speelt in de sportwereld. Wij zijn er 24 uur per dag: online, op televisie, op de radio, op social en op teletekst.
We bieden
Een verantwoordelijke functie waarbij je gemiddeld één week in de maand, van maandag tot en met zondag, in deze rol aan de slag bent. Daarom word je in de praktijk weekchef genoemd. De uren die resteren binnen de aanstelling als redactiechef vul je in met voorbereidingen, evaluatie en feedback plus coördinatie van (langer lopende) projecten.
Onze ideale redactiechef:
• Is een ervaren sportjournalist
• Kan het sportnieuws snel vertalen naar de verschillende platforms
• Heeft oog voor diversiteit
• Heeft ervaring met het aansturen van teams en kan goed samenwerken
• Is creatief, heel communicatief en heeft een open en collegiale houding
• Hbo/WO niveau en bij voorkeur 5 jaar relevante ervaring.
Bekijk hier de volledige vacature voor meer informatie.
