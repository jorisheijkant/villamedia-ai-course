RTV Noord zoekt een
Social media redacteur
(32 uur per week)
Houd jij van nieuws, mensen en Groningen? En kun je dat bij elkaar brengen op social media? Dan zijn wij op zoek naar jou!
Wie ben jij?
Van de journalistiek gaat jouw hart sneller kloppen. Je hebt een neus voor nieuws en je bent daarnaast creatief. Je neemt graag het initiatief om je eigen ideeën om te zetten in bijvoorbeeld crossmediale nieuwsverhalen voor verschillende social media platformen. Je vindt het tof om (ingewikkelde) onderwerpen uit te leggen en te vertalen naar beeldende verhalen voor stories en (live)video’s. Bovendien heb je oog voor nieuwe kanalen.
MoJo kent voor jou geen geheimen. Je weet hoe je een nieuwsitem aantrekkelijk in beeld kunt brengen en je kunt dit monteren op zowel de telefoon als een laptop. Ook deins je er niet voor terug om live op social media verslag te doen.
Wat verwachten we van jou?
We zoeken een communicatieprofessional met een relevante (journalistieke) opleiding op minimaal hbo-niveau. Als je ervaring hebt, heb je een streep voor op andere kandidaten. Je beseft dat een journalistieke baan zich niet alleen tijdens kantooruren afspeelt. Soms werk je dus in de ochtend, avonduren, of in het weekeinde. De baan is in principe voor 32 uur.
Wat is ons aanbod?
Natuurlijk mag je ook iets van ons verwachten. We bieden een leuke, afwisselende baan op de bevlogen redactie van RTV Noord en we geven je alle ruimte om je talent verder te ontplooien. Je krijgt een fatsoenlijke beloning, afhankelijk van je ervaring en kennis word je ingeschaald in schaal F of G van de cao voor het omroeppersoneel.
De cao voor het omroeppersoneel vind je hier: cao voor het Omroeppersoneel.
Hebben we je interesse gewekt?
Herken je jezelf in bovenstaand beeld en word je warm van deze kans, dan ontvangen we je cv en motivatie graag uiterlijk 9 juli per mail aan: peno@rtvnoord.nl. De eerste ronde sollicitatiegesprekken vindt plaats op dinsdagmiddag 18 juli.
Voor meer informatie kan je contact opnemen met Monique Flinker, Chef Online bij RTV Noord. Te bereiken op 050-3199999.
Goed om te weten
● Wij willen een afspiegeling zijn van de Groningse samenleving. Wij vinden het belangrijk om zo divers mogelijk te zijn en nodigen daarom iedereen die zich aangesproken voelt van harte uit om te reageren op deze vacature.
● Deze vacature wordt tegelijkertijd intern en extern gepubliceerd. Interne kandidaten hebben voorrang bij gelijke geschiktheid.
● Acquisitie naar aanleiding van deze vacature wordt niet op prijs gesteld.
