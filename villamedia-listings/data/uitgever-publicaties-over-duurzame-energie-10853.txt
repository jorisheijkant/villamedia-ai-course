Solar365 / Warmte365 / Dutch New Energy Research
Locatie: Stationsplein Heerhugowaard (2 minuten lopen van station Heerhugowaard, 45 minuten per trein vanaf Amsterdam CS)
Wil jij bijdragen aan de inhoudelijke kwaliteit en de verdere groei van Europa’s grootste duurzame B2B-nieuwssites en Nederlands meest toonaangevende duurzame onderzoeksbureau? Heb jij commercieel gevoel, maar weet je ook hoe je een team van experts kunt inspireren? Dan ben jij misschien de ervaren uitgever naar wie wij op zoek zijn!
Wat ga je doen?
Als uitgever ben je medeverantwoordelijk voor de nieuwssites Solar365.nl, Warmte365.nl en Elektro365.nl, en voor de publicaties van onderzoeksbureau Dutch New Energy Research, waaronder het Nationaal Solar Trendrapport en het Nationaal Warmtepomp Trendrapport. Samen met de redactie, de onderzoekers en de stakeholders bepaal jij op welke aspecten van de energietransitie wij de focus leggen. Je weet zowel kennispartners als potentiële adverteerders te enthousiasmeren voor onze projecten en zorgt dat deze samenwerkingen gestructureerd verlopen. Ook vertegenwoordig je de nieuwssites en het onderzoeksbureau binnen het managementteam van ons moederbedrijf.
Wie ben jij?
• Je hebt HBO/WO-werk- en denkniveau;
• Je hebt ervaring met zowel de journalistieke als de zakelijke kant van (vak)media;
• Je hebt aantoonbare affiniteit met de duurzame energiesector;
• Je bent een inspirerende leider, ondersteunend waar het kan en helder wanneer het moet;
• Je kunt snel schakelen en helder communiceren, zowel naar je collega’s als naar externe partners.
Wat bieden wij?
• Salaris dat meegroeit met jouw kennis en ervaring;
• Pensioenregeling en reiskostenvergoeding (of NS business kaart);
• 8% vakantiegeld;
• 4,5 week vakantie per jaar;
• Iedere week vers fruit;
• Pooltafel, gezellige vrijmibo en een leuke kantoorhond;
• Leuke uitjes in de zomer en met kerst;
• Werken in een klein maar snel groeiend jong team met meer dan 20 collega’s, in een horizontaal ingericht bedrijf waardoor je kans hebt om je te ontwikkelen;
• (Inter)Nationale beursbezoeken;
Geïnteresseerd?
Ben jij die leuke collega waar wij naar op zoek zijn? Stuur dan je sollicitatiebrief met CV ovv ‘Uitgever publicaties over duurzame energie’ t.a.v. Christian Sparborth naar christian@good.nl.
Voor meer informatie over de functie kan je bellen naar 072-5729794.
Over ons
Dutch New Energy Research is het toonaangevende onderzoeksbureau voor de duurzame energiesector. Onze jaarlijkse Trendrapporten worden gelezen door iedereen die er toe doet in de energietransitie en gepresenteerd op spraakmakende congressen.
Solar365 en Warmte365 zijn de grootste nieuwssites voor professionals in de energietransitie. Op Solar365 staan onderwerpen als de uitrol van zonnepanelen, energieopslag, elektrische mobiliteit en de toekomstige energiemix met bijbehorend energienet centraal. Nederland werkt aan de ingrijpende transitie van fossiele energie naar hernieuwbaar en wij zitten bovenop deze energietransitie.
Dit gaat op dezelfde manier op Warmte365, maar daar gaat de transitie van fossiele energie naar aardwarmte, geothermie en andere vormen van duurzame warmteoplossingen. Ook hebben we aandacht voor isolatie en de mogelijkheid om woningen met de warmtepomp te verwarmen. Aardgasvrij wonen en leven heeft de toekomst en wij schetsen hoe dat eruit gaat zien.
