Wie zijn wij?
Sparrow Strategic Communications is al sinds 1988 een begrip in de communicatiesector. Wij zijn een boetiekkantoor dat zich heeft gespecialiseerd in strategische en financiële communicatie rondom positionering, bedrijfsovernames en impactvolle situaties zoals een crisis. Dankzij ons uitstekende netwerk in de journalistiek van de Benelux en onze jarenlange expertise zijn wij in staat om bedrijven via (online) media op de beste wijze zichtbaar te maken bij hun doelgroep. Een greep uit ons klantenbestand: Heesen Yachts, Carglass, HEMA, Intergamma, Jumbo Supermarkten, OTTO Work Force, Alibaba en Pon Holdings. 
Wat ga je doen?
Het werk bij Sparrow Strategic Communications kenmerkt zich door de variatie. Zo schrijf je de ene dag een persbericht over de jaarcijfers van een retailketen, morgen heb je overleg bij een zorginstelling over het verbeteren van de aandacht voor de nieuwe dienstverlening en daarna werk je aan een communicatiestrategie voor een wereldwijd opererend bedrijf. Daarnaast gebeurt het regelmatig dat je wordt gebeld om ad rem te assisteren bij een van je klanten, omdat deze door journalisten wordt bevraagd over het bedrijf of de bedrijfsvoering. 
Een greep uit onze werkzaamheden:
• Schrijven en versturen van persberichten
• Arrangeren en begeleiden van interviews
• Woordvoerders (directieniveau) voorbereiden op interviews
• Crisiscommunicatie
• Het geven van strategisch communicatieadvies
• Bedenken communicatiestrategie per nieuwsmoment en voor de lange termijn, denk aan het vormgeven van storyline, opstellen van Q&A’s etc.
• Opstellen van online communicatieplannen en (social) campagnes
Wie zoeken wij?
Heb jij:
• Een relevante en afgeronde hbo- of wo-opleiding, bijvoorbeeld in de richting communicatie, marketing, bedrijfskunde, bestuurskunde of journalistiek
• Uitstekende schriftelijke en mondelinge communicatieve vaardigheden
• Ervaring met het schrijven van persberichten
• Enige financiële en/of economische kennis
• Enige van de volgende eigenschappen: klantgericht, representatief, enthousiast, zelfstandig, flexibel, nauwkeurig en een teamplayer
Dan willen we graag met jou kennismaken en koffie drinken!
Wij bieden jou:
• Een zeer afwisselende functie in een dynamische werkomgeving
• Een functie waarin je al snel zelfstandig en met veel verantwoordelijkheid aan de slag kunt
• Een fulltime dienstverband, in eerste instantie voor een jaar met uitzicht op een vast dienstverband
• Een goed startsalaris en concurrerende secundaire arbeidsvoorwaarden
Meer weten of direct solliciteren?
Laat je cv met motivatiebrief hier achter en bij interesse nemen wij contact op. Voor meer informatie of vragen kun je Jorrit Hoekstra (secretariaat@sparrowsc.com) of neem contact op via 070-3620808.
Acquisitie door vacaturesites, werving-& selectie- of detacheringsbureau’s wordt niet op prijs gesteld.
