Wil jij werken voor innovatieve en internationale merken zoals ALD Automotive, Gorillas en EasyPark? Gaat jouw hart sneller kloppen van disruptieve startups zoals Hardt Hyperloop en gave evenementen als MET AMS, het nieuwe metaverse festival in Amsterdam? En heb je affiniteit met content marketing, communicatie en merkactivatie? Lees dan verder. Want Counter Content is op zoek naar een ervaren projectmanager marketing & communicatie.
Vanuit ons industriële clubhuis aan de Zaan in Zaandam werken we met een team van ervaren communicatieprofessionals aan interessante, leuke en soms complexe marketing- en communicatievraagstukken van klanten in de wereld van tech, mobiliteit, duurzaamheid en innovatie. Dat doen we goed en daarom is er ruimte voor uitbreiding van het team.
Het werk is afwisselend, uitdagend en je krijgt ruimte om jezelf te laten zien. Je bent verantwoordelijk voor verschillende marketing en communicatievraagstukken. Denk aan een merkactivatie met een earned component, een digitale lead campagne en een paid social advertising campagne in samenwerking met influencers. Die afwisseling zit ‘m trouwens niet alleen in verschillende klanten en projecten. Want als projectmanager ben je niet alleen verantwoordelijk voor tevreden klanten en strak projectmanagement, maar denk je ook mee over strategie, concept en uitvoering.
Jouw verantwoordelijkheden:
• Verantwoordelijk voor planning en budgettering van verschillende projecten
• Klantpresentaties over strategie, tactiek en/of plan van aanpak
• Juiste mensen inschakelen voor de opdracht, brainstorms en check-ins plannen.
• Workflows en processen in kaart brengen (urenregistratie, facturatie, etc)
• Studio management (briefen, inchecken, uren in de gaten houden)
• Inkoopoffertes uitzoeken en maken
• Bijhouden van freelance netwerk
• Vertalen klantvragen naar creatives (briefings)
• Maken offertes en zorgen voor gestroomlijnde facturatie
• Scope van het werk juist inschatten en zorg dragen voor het afronden van de projecten binnen budget en binnen afgesproken termijn.
Dit bieden wij:
• Een dienstverband van 32 tot 40 uur;
• De vrijheid om je te ontwikkelen en te shinen;
• Regelmatig feedback om beter te worden;
• Gezellige en ervaren collega’s;
• Een lekkere werksfeer bij een creatief bedrijf;
• Flexibele werktijden;
• De mogelijkheid tot thuiswerken;
• Heel veel afwisseling;
• Een goed netwerk;
• Een laptop van de zaak;
• Vrijkaarten voor evenementen en festivals;
• Een lang weekend bijkomen op camping Bakkum;
• Een concurrerend salaris;
• En natuurlijk goede secundaire arbeidsvoorwaarden.
Je past bij Counter Content als je:
• Voor klanten en je collega’s door het vuur gaat;
• Eerlijk en transparant bent;
• Initiatief en ambitie hebt;
• Humor hebt en kunt relativeren.
En dit neem je sowieso mee:
• Minimaal HBO werk- en denkniveau;
• Je hebt een opleiding en/of ervaring opgedaan op het gebied van marketing en/of communicatie;
• Meerdere jaren aantoonbare ervaring aan bureauzijde en/of als marketeer/communicatieadviseur;
• Je hebt ervaring met en je voelt je meer dan comfortabel in het zelfstandig aansturen van klanten en projecten;
• Je bent representatief, staat positief in het leven en geeft mensen een goed gevoel.
Solliciteren?
Stuur dan je c.v. en (korte) motivatie naar raymond@countercontent.nl
