NOS Evenementen zoekt een ervaren collega die zorgt dat onze evenementen en programma’s ook online gemaakt worden. 
Wie wij zijn
Als er ergens iets gebeurt, dan is de NOS erbij. Of het nu gaat om nieuws, sport of evenementen, de NOS zorgt ervoor dat iedereen in Nederland op de hoogte is. Als mensen weten wat er in de wereld gebeurt en waarom dat zo is, dan kunnen zij hun mening vormen, keuzes maken en die van anderen een beetje beter begrijpen. De NOS is één van de grootste mediaorganisaties van Nederland. De afdeling evenementen maakt hier onderdeel van uit.
Op de afdeling van NOS Evenementen werkt een vast en betrokken team van zo’n twintig medewerkers. Collega’s werken veel samen, tegelijkertijd is er ook volop ruimte om werk zelf in te delen. Er is een gezamenlijke passie voor het maken van verhalen en live-uitzendingen. Resultaat: hooggewaardeerde programma’s en producties rond (inter-)nationale evenementen en actuele thema’s uit het nieuws. Deze vinden hun weg naar een breed publiek via live-televisie, studioprogramma’s, online producties, documentaires en podcasts.
Het gaat om een veelzijdig aanbod aan onderwerpen en platforms. Van Koningsdag tot documentaires met overlevenden van de Tweede Wereldoorlog. Van de Bevrijdingsjournaals tot Zomercarnaval, de Avond van de Vaccinatie en het verjaardagsinterview met koning Willem-Alexander. De evenementen-afdeling maakt vooral tv-programma’s (zie video ‘NOS Evenementen’ hieronder) en wil het huidige aanbod aan onlineproducties zoals over het Slavernijverleden, Namenmonument, Rewinds (Bijlmervliegramp) en podcast kamp Westerbork graag uitbreiden.
Wat je gaat doen
Als Projectcoördinator Online sta je aan het begin van de ontwikkeling van online producties. Jij weet een goed idee te vertalen naar een concreet inhoudelijk en financieel voorstel. Eenmaal een go, maak je een plan van aanpak en schakel je door als eindredacteur van deze online productie. Van het begin tot het eind stuur je je team aan en geef je ruimte aan hun ideeën en ontwikkeling. Je bent dus initiator, coördinator en eindredacteur tegelijk en werkt samen met de online-redacteuren (ca. 3), tv-redactie en andere Evenementencollega’s zoals producers en regisseurs.
Naast bestaande evenementen en programma’s die we voor TV maken - en dus binnenkort ook voor online - heb je zelf ook ideeën voor online content en producties die vanuit de afdeling Evenementen gemaakt zouden kunnen worden. Je denkt mee over de positionering op online-platformen. Daar waar nodig steek je zelf ook de handen uit de mouwen om online producties mogelijk te maken. Bijvoorbeeld door mee te researchen of te draaien en te monteren.
Je bent de schakel tussen de andere online-afdelingen binnen de NOS en NPO en zorgt voor een goede afstemming en samenwerking. Hoewel online je corebusiness is heb je ook ervaring en/of affiniteit met tv-programma’s zodat je mee kunt praten waar dit elkaar kan versterken.
Wat je meebrengt
Je hebt ervaring in het opzetten en bouwen van een online redactie en het ontwikkelen van online content. Je bent creatief en vernieuwend in je ideeën om de online doelgroep(en) het beste te bereiken. Jouw enthousiasme, denkkracht en samenwerkend vermogen zijn inspirerend en zorgen ervoor dat je producties tot stand krijgt.
Je kunt strategisch denken en combineert dit met een praktische aanpak, waarbij je zelf ook nog aan de slag kunt gaan. Communicatief ben je sterk. Je bent een verbinder, iemand die oog heeft voor de omgeving en hebt de vaardigheden om mensen van verschillende afdelingen goed te laten samenwerken.
Kortom, de Projectcoördinator/Eindredacteur voor NOS Evenementen die we zoeken:
• Heeft online ideeën en weet ambities om te zetten naar geslaagde producties voor de online-platformen
• Heeft ervaring in het opzetten en aansturen van een team en samenwerken met anderen
• Kan meedenken over de koers en positionering van NOS Evenementen online
• Heeft een creatieve geest en is een energieke collega
Arbeidsvoorwaarden
• Een salaris tussen € 3.359,59 en € 5.284,04 bruto per maand op basis van 36 uur per week - salarisschaal H van de cao Omroeppersoneel. Dit salaris is exclusief 8% vakantiegeld en 6% eindejaarsuitkering.
• Een contract op basis van 36 uur per week.
• Veel vrijheid en autonomie in je werkzaamheden en werktijden.
• Een bijdrage in je reiskosten.
• Ruim 5 weken vakantie.
• Een goede pensioenregeling en een fikse korting op je sportschool abonnement. 
• Volop ontwikkelkansen via onze eigen NOS Academie.
• Ruimte en mogelijkheden om deze baan verder vorm te geven.
Interesse?
Reageren kan tot en met zondag 25 juni via de solliciteerknop. Upload je CV en motivatiebrief waarin je vertelt waarom we jou moeten spreken.
Als je nog inhoudelijke vragen hebt over het werk en wat je kunt verwachten, dan kun je contact opnemen met Heidi Wulfsen (Hoofd Evenementen) via heidi.wulfsen@nos.nl.
De eerste gesprekken vinden plaats op dinsdag 4 juli. Een eventueel tweede gesprek zal in de week van 10 juli plaatsvinden.
Solliciteer nu
