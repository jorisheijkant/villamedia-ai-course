Heb jij affiniteit met de agrarische sector en houd jij je graag bezig met het zoeken en maken van nieuws? Knoop jij gemakkelijk een gesprek aan en stel jij de juiste vragen om snel tot de kern te komen? Weet jij daarnaast ook nog eens moeiteloos te schakelen tussen verschillende onderwerpen en opdrachten? Ga dan bij ons aan de slag als redacteur bij ZLTO, want samen zijn wij van waarde!
Hoe ziet de functie eruit?
Als redacteur ben je volop bezig met de communicatie naar onze leden, boeren en tuinders in Brabant, Zeeland en Zuid-Gelderland. Je informeert wekelijks alle ZLTO-leden middels de digitale nieuwsbrief over relevant sectornieuws en onze belangenbehartiging, media aanwezigheid en activiteiten van (Z)LTO. Je bent daarnaast verantwoordelijk voor de productie en publicatie van nieuws- en achtergrondartikelen voor Nieuwe Oogst.
Nieuwe Oogst is een multimediaal platform. Via Nieuwe Oogst informeren we zowel online (dagelijks) als in print (wekelijks) boeren, tuinders en vakgenoten over nieuws en ontwikkelingen in alle sectoren en regio’s. Je bent onderdeel van een grote, landelijke, redactie, waarbij je samen met een collega-redacteur schrijft voor de verenigingspagina’s en het nieuws vanuit ZLTO.
Werkzaamheden die onder andere tot deze functie behoren zijn:
• Het wekelijks online en in print produceren en publiceren van nieuws- en achtergrondartikelen binnen en buiten de organisatie;
• Het zelfstandig maken van passende foto’s ter ondersteuning van journalistieke reportages;
• Het produceren en redigeren van nieuws en andere (Z)LTO-uitingen voor de verschillende mediakanalen van ZLTO (zowel digitaal als hardcopy);
• Het adviseren, begeleiden en ondersteunen van collega’s en bestuurders bij hun eigen contentproductie, bijvoorbeeld voor onze nieuwsbrieven, Nieuwe Oogst, website en brochures.
• Het wekelijks verzamelen, redigeren en produceren van nieuws en andere content binnen en buiten de organisatie voor de digitale nieuwsbrieven naar alle leden van ZLTO. Jij verbetert continu het bereik en lezersimpact aan de hand van analyses en metingen van de nieuwsbrief;
• Het ondersteunen in crisisnieuwsbrieven van (Z)LTO richting leden.
Wat biedt ZLTO naast deze dynamische baan nog meer?
ZLTO is een trotse vereniging voor boeren en tuinders in Noord-Brabant, Zeeland en ZuidGelderland. Onze 150 collega’s zijn iedere dag met passie bezig om de belangen van boeren en tuinders te behartigen en heten jou van harte welkom bij onze vereniging. Er bestaat een informele werksfeer waar samenwerking voorop staat.
Naast een bruto maandloon tussen de € 2.900 – € 4.150 bieden wij:
• 31 vakantiedagen en 1 collectieve brugdag op basis van een fulltime dienstverband;
• Flexibel werken: bepaal in overleg met jouw manager waar en wanneer je werkt;
• Telefoon en laptop;
• Goede collectieve pensioenregeling;
• Reiskostenvergoeding;
• Ruime ontwikkelmogelijkheden;
• Maandelijks een gezellige bedrijfsborrel en een actieve personeelsvereniging. Aan gezelligheid geen tekort!;
• Aandacht voor vitaliteit en gezondheid. Denk aan een personeelsrestaurant met gezond aanbod, mogelijkheid voor het aanschaffen van een fitnessabonnement of een fiets.
Wat breng jij mee?
Jouw schrijfexpertise draagt bij aan de best mogelijke communicatie vanuit ZLTO naar voornamelijk onze leden, maar ook naar stakeholders en publiek. Je hebt een uitstekende beheersing van de Nederlandse taal en een vlotte ‘pen’. Jij schrijft derhalve gemakkelijk, aansprekend, helder en foutloos en weet teksten te schrijven die onze doelgroepen aanspreken. Je weet moeiteloos een ingewikkeld onderwerp of actualiteit bij de horens te vatten en het in hapklare brokken als artikel te serveren.
Je werkt graag vanuit organisatie-, marketing- en communicatiedoelstellingen. Je kunt een strategie vertalen naar de totstandkoming (inhoud en vormgeving) van een nieuwsbrief en desgewenst andere uitingen. Jouw open houding en nieuwsgierigheid helpen jou je gemakkelijk in te leven in onze doelgroepen. Jij weet exact de juiste inhoudelijke vragen te stellen om opdrachten tot een succes te maken.
Daarnaast:
• Ben je minimaal 32 uur beschikbaar;
• Heb je een afgeronde hbo-opleiding in de richting van (marketing)communicatie- of journalistiek;
• Heb je minimaal drie jaar werkervaring in de (bedrijf)journalistiek;
• Ben je klantgericht, en ga je op je doel af. Je voelt je verantwoordelijk voor passende content die onze leden of een van onze andere doelgroep aanspreekt.
• Kun je goed plannen en het overzicht behouden;
• Bezit je over didactische vaardigheden en empathie voor de begeleiding en advisering van contentleveranciers. Ervaring met doelgroepcommunicatie is een pré.
• Kun je goed uit de voeten met Word, Adobe Photoshop en CMS-systemen, bij voorkeur met Livits;
• Werk je graag in teamverband, maar kun je ook prima zelfstandig werken;
• Ben je flexibel inzetbaar, kun je jouw tijd goed indelen en ben je bereid om zo nodig ook ’s avonds te werken.
Over ZLTO
ZLTO is een belangenvereniging van 12.000 boeren en tuinders in Noord-Brabant, Zeeland en Zuid-Gelderland. Deze ondernemers spelen een sleutelrol in onze dagelijkse voedselvoorziening, in onze economie en samenleving Zij werken continu aan duurzame innovaties in de groene ruimte.
Met circa 150 ZLTO-collega’s behartigen wij met trots de belangen van deze ondernemers, onze leden, en adviseren en ondersteunen wij hen in. Samen deskundig ondernemen. Daar staan we voor, daar gaan we voor!
Meer weten of direct solliciteren?
Dat kan!
Heb je nog vragen en wil je liever eerst vertrouwelijk sparren? Bel dan gerust met Casja de Kort, manager Leden & Marketing, +31 6 53 70 52 06.
Wil je direct solliciteren? Ga dan naar www.zlto.nl of klik hier om direct te solliciteren. We stellen het op prijs als je naast je motivatie en CV een achtergrondartikel en een nieuwsbericht van jouw hand bijvoegt.
