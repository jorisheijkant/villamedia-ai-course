Veilig Thuis is er voor advies en ondersteuning en het melden van huiselijk geweld en kindermishandeling. De 25 regionale Veilig Thuis-organisaties werken samen in het Landelijk Netwerk Veilig Thuis (LNVT). De directeuren/bestuurders en managers van de Veilig Thuis-organisaties behartigen met elkaar de professionele belangen van de Veilig Thuis-sector. Door te investeren in landelijke samenwerking wordt bijgedragen aan het vergroten van de kwaliteit van Veilig Thuis-organisaties.
Het LNVT heeft in de afgelopen jaren door middel van een meerjarenprogramma mooie resultaten geboekt. Er is een nieuwe meerjarenagenda ontwikkeld, waarin de doorontwikkeling van producten en nieuwe thema’s zijn geagendeerd. Parallel hieraan is het landelijke ondersteuningsteam uitgebreid om het netwerk zo goed mogelijk te kunnen ondersteunen bij het realiseren van de ambities.
De 25 Veilig Thuis-organisaties, verenigd in het LNVT, zijn voor de ondersteuning van het netwerk op zoek naar een:
landelijke senior communicatieadviseur
voor 24 – 32 uur per week
De senior communicatieadviseur vormt samen met twee secretarissen, een officemanager, een beleidsmedewerker en een adviseur informatievoorziening en een juridisch beleidsadviseur het landelijk ondersteuningsteam van het netwerk..
Wat houdt de functie in?
Er gebeurt op dit moment veel in en rondom de aanpak van huiselijk geweld en kindermishandeling. Dat leidt ook tot veel aandacht bij de politiek, in de landelijke media en tot vragen aan het LNVT.
Als communicatieadviseur van het LNVT speel je proactief in op ontwikkelingen en ben je het eerste aanspreekpunt voor de landelijke media. Je bereidt de woordvoerders van het LNVT goed voor op hun rol. Je adviseert communicatieadviseurs en bestuurders van Veilig Thuis-organisaties bij hun regionale mediaoptredens op strategisch niveau. Je bouwt bruggen en legt contacten, buiten het netwerk naar bijvoorbeeld de landelijke overheid of ketenpartners, maar net zo gemakkelijk intern tussen communicatieadviseurs en bestuurders en managers die actief zijn in het LNVT.
Samen met het dagelijks bestuur en je collega’s binnen het ondersteuningsteam geef je vorm aan de doorvertaling van de meerjarenagenda van het LNVT op het gebied van communicatie en lobby en voert deze uit.
Met dit alles draag je bij aan het effectiever stoppen van huiselijk geweld en aan het doorbreken van intergenerationele overdracht van geweld in gezinnen en huishoudens.
Wie zoeken we?
Een collega die:
• oprechte interesse heeft in het onderwerp huiselijk geweld en kindermishandeling;
• weet hoe politieke en beleidsprocessen lopen en daarover strategisch kan meedenken;
• als eerste aanspreekpunt voor de landelijke media weet dat het vaak om complexe en gevoelige materie gaat en snel en goed schakelt met landelijke partners, regio’s en bestuurders;
• weet wat er nodig is voor goede woordvoering, ook in tijden van crisis;
• het leuk vindt om met uiteenlopende projecten tegelijk bezig te zijn, overzicht bewaart en onder druk van deadlines kan werken;
• geen negen-tot-vijfmentaliteit heeft;
• snapt hoe een netwerkorganisatie werkt.
Je hebt:
• een academisch werk- en denkniveau;
• meerdere jaren ervaring als senior communicatieadviseur en persvoorlichter (bij voorkeur op landelijk bestuurlijk niveau);
• kennis van publiekscampagnes;
• bij voorkeur kennis van het werkterrein van Veilig Thuis.
De volgende persoonlijke kenmerken en competenties passen bij jou:
• overtuigingskracht;
• zelfvertrouwen;
• politiek-bestuurlijke sensitiviteit;
• uitstekende mondelinge en schriftelijke uitdrukkingsvaardigheid;
• netwerker, verbinder;
• diplomatiek, integer en betrouwbaar;
• flexibiliteit.

Wij bieden:
• een veelzijdige functie waarin je de 25 Veilig Thuis-organisaties, verenigd in het LNVT, adviseert en ondersteunt;
• een plek binnen een zelforganiserend, betrokken en enthousiast ondersteuningsteam dat gezamenlijk pioniert om het netwerk zo goed mogelijk te ondersteunen en plezier in het werk hoog in het vaandel heeft staan.
Arbeidsvoorwaarden:
• dienstverband van in eerste instantie één jaar, met uitzicht op een vast dienstverband;
• salarisindicatie: € 5.179 tot € 6.685 per maand op basis van een 40-urige werkweek, vakantietoeslag en een eindejaarsuitkering. Hoogte van het salaris is afhankelijk van opleiding en werkervaring;
• flexibele werktijden;
• laptop en telefoon in bruikleen;
• gedeeltelijk thuiswerken, met royale thuiswerkvergoeding en facilitering thuiswerkplek;
• elke donderdag met het landelijke ondersteuningsteam op locatie in Utrecht werken.
Geïnteresseerd?
Stuur je sollicitatiebrief met cv uiterlijk 27 juni 2023 via info@lnvt.nl aan Inez Derks, secretaris van het LNVT. Voor meer informatie over de functie kun je terecht bij Gertjan Sinke, secretaris van het LNVT, telefoonnummer: 06-38194355.
Sollicitatiegesprekken zijn gepland op woensdagochtend 5 juli (eerste ronde) en donderdagmiddag 13 juli 2023 (tweede ronde). Mocht je verhinderd zijn, laat dat dan geen reden zijn om niet te solliciteren.
Acquisitie wordt niet op prijs gesteld.
