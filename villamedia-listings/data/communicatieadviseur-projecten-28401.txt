Draag bij aan de uitvoering van de energietransitie!
De energietransitie is één van de belangrijkste thema’s van deze tijd. Netbeheer Nederland heeft als vereniging van energienetbeheerders in Nederland een cruciale en centrale rol in deze transitie. Wij werken elke dag aan het medeontwerpen en bouwen van een toekomstbestendige energie-infrastructuur. Daarbij maken we de omslag van denken naar doen.
Wil jij hieraan een actieve bijdrage leveren en ben je pragmatisch met een focus op samenwerking en resultaat? Dan is deze vacature echt iets voor jou!
Voor ons team in Den Haag zoeken wij een:
Communicatieadviseur Projecten (32 – 40 uur p/w)
Waar kom je te werken?
Op ons kantoor werken we met ongeveer 40 enthousiaste medewerkers aan de energietransitie. Dat doen we met een proactieve mentaliteit en korte lijnen binnen de organisatie. We werken in een actiegerichte structuur waarbij we in multidisciplinaire teams intensief samenwerken met de collega’s van de netbeheerders.
Het communicatieteam bestaat met jou erbij uit vier gedreven collega’s die waarde hechten aan open communicatie, een grote mate van zelfstandigheid en pro-activiteit en die beschikken over een flinke dosis enthousiasme. Samen bespreken we de grote lijnen van onze communicatiestrategie. We bewaken de continuïteit en houden elkaar op de hoogte van alles wat er speelt, zodat we steeds weten en doen wat er nodig is.
Meer informatie vind je op http://www.netbeheernederland.nl
Wat ga je doen?
De media, politiek, bedrijfsleven en burgers volgen ons werk kritisch. Adequate en heldere communicatie is essentieel bij het werken aan zo’n grote maatschappelijke opgave. Wij zijn op zoek naar een veelzijdige Communicatieadviseur Projecten met eigen initiatief, die een bijdrage wil leveren aan de uitvoering van de energietransitie.
Als Communicatieadviseur Projecten ontwikkel en adviseer je tactisch en proactief het communicatiebeleid en de communicatie rondom programma’s en projecten van de gezamenlijke netbeheerders. Je voert regie op de communicatieactiviteiten en voorziet programma-, projectleiders en medewerkers van gevraagd én ongevraagd advies. Tevens ben je bij afwezigheid van de woordvoerder, plaatsvervangend woordvoerder. Nu iets concreter:
• Je participeert in diverse programma’s en projectgroepen van Netbeheer Nederland en je coördineert communicatieactiviteiten vanuit deze programma’s en projecten waarbij je staat voor de kwaliteit van het proces en het resultaat daarvan;
• Je draagt bij aan interne en externe communicatie door het toepassen van het communicatiebeleid, het opstellen van communicatieplannen, het ontwikkelen van media en middelen voor deze programma’s en projecten. Ook monitor je de impact van communicatie;
• Je hebt een meewerkende en agenderende rol in het Communicatieteam. Je zorgt voor een vroegtijdige betrokkenheid van communicatie in onze projectorganisatie;
• Je treedt in overleg met de woordvoerder naar voren om in de media de resultaten van de programma’s en projecten van Netbeheer Nederland voor het voetlicht te brengen.
Wie ben jij?
Je bent een enthousiaste, energieke en gedreven communicatieprofessional die van aanpakken houdt en doelgericht is. Je bent veelzijdig en kan goed ‘multi-tasken’. Analytisch ben je sterk en je kunt goed de vertaling maken van strategie naar praktijk. Je bent een creatieve denker, zelfstandig en ondernemend, een goede gesprekspartner, gericht op samenwerken, kennis delen en resultaat. Je bent op de hoogte van de actuele ontwikkelingen in het vakgebied en je hebt vernieuwende ideeën.
Wat neem je mee?
• Je beschikt over HBO/WO werk- en denkniveau, richting communicatie of journalistiek;
• Je hebt 5 tot 8 jaar werkervaring als communicatieadviseur in een politiek-bestuurlijk complexe omgeving;
• Je bent een kwalitatieve verbinder, vernieuwend en doelgericht;
• Je beschikt over goede mondelinge en schriftelijke communicatieve vaardigheden en hebt werkervaring in communicatieadvies;
• Je beschikt over omgevingssensitiviteit, bent prettig in de omgang en een echte teamplayer;
• Je kunt structuur aanbrengen in je activiteiten als communicatieadviseur en je verdeelt je tijd effectief tussen het meewerken binnen de programma’s en projecten en het verder brengen van projectresultaten;
• Je bent flexibel als het gaat om woordvoering bij actualiteiten;
• Kennis van of affiniteit met de energiesector is een pré.

Wat bieden wij jou?
• Salarisniveau: schaal 8.
• Maandsalaris: tussen de € 4.351 en € 5.823 bruto.
• Dienstverband: arbeidsovereenkomst voor bepaalde tijd, met uitzicht op een vast contract.
Naast het salaris ontvang je elke maand je Persoonlijk Budget (PB). Het PB bestaat uit 21,7% van je bruto jaarsalaris. Je bepaalt zelf waaraan je het PB wilt besteden; je kunt het bedrag uit laten betalen of deels besteden voor extra verlofopties, een fietsregeling en voordelig sporten. Verder bouw je een uitstekend pensioen op bij het ABP, waarvan 70% van de premie wordt betaald door Netbeheer Nederland. Het hybride werken (zowel thuis/digitaal) als op kantoor ten behoeve van het team behoort binnen Netbeheer Nederland tot het ‘nieuwe normaal’.

Verder kun je rekenen op:
• 24,5 verlofdagen per jaar, met extra verlofopties;
• Ruime mogelijkheden voor verdere ontwikkeling en specialisatie (o.a. opleiding en trainingen);
• Een goede balans tussen werk en privé;
• Een goede thuiswerkplek. Verder bieden we een tegemoetkoming in de thuiswerkfaciliteiten;
• Een prettige werkomgeving met goede faciliteiten in hartje Den Haag, op loopafstand van het centraal station. Je krijgt van ons een OV-abonnement voor woon-werkverkeer en zakelijke reizen.
Hierbij is de cao NWb Energie Netwerkbedrijven van toepassing.
Contact & solliciteren
Voor meer informatie over de functie kun je terecht bij Debby Dröge (Communicatiestrateeg) via
06 – 40 74 89 87.
Ben je geïnteresseerd? Stuur dan een e-mail met je cv en motivatiebrief uiterlijk 2 juli 2023 naar Fred Teerink (HR Adviseur), fteerink@netbeheernederland.nl.
 
