Heb jij gevoel voor nieuws, leg je de meest complexe zaken makkelijk uit en heb je het lef om onderwerpen te pitchen? Solliciteer dan bij het team persvoorlichting van de Universiteit van Amsterdam. Werk? Genoeg! In de voorhoede en altijd urgent. Denk aan woordvoering, media-advies geven, journalisten verbinden aan experts, wetenschappers trainen, verhalen maken in allerlei vormen, koningen en presidenten begeleiden (niet elke dag, maar goed) en video’s maken met het social team. Het is een cruciale rol, in hartje Amsterdam, voor de grootste universiteit van Nederland, die dagelijks is terug te vinden in de landelijke media.
Wat ga je doen?
• Je bent het eerste aanspreekpunt voor journalisten met vragen.
• Je stelt statements op en bereid woordvoeringslijnen voor.
• Je maakt verhalen in allerlei vormen – van persbericht tot long copy tot insta story - over onderzoek en onderwijs, belt met journalisten en pitcht je onderwerp.
• Je bent een betrouwbare strategisch adviseur: voor bestuurders en wetenschappers bij communicatie en interactie met de media
• Je bent lid van het crisiscommunicatieteam, dus flexibel, bereikbaar en snel wanneer dat nodig is, en draait mee in de pers-shifts, ook buiten kantooruren.
• Media monitoren kost je geen moeite. Dat zit in je systeem.
• Je volgt relevante actuele ontwikkelingen, signaleert wat er komen gaat en identificeert kansen.
• Je houdt er rekening mee dat nieuws ook intern belangrijk is, dus maak je ook berichten voor studenten en medewerkers.
• Je onderhoudt een netwerk van formele en informele contacten met vertegenwoordigers van media en andere organisaties.
Wat neem je mee?
• Je hebt een relevante achtergrond en/of aantoonbare ervaring in communicatie, journalistiek, public relations of een vergelijkbaar vakgebied. Liefst minimaal 6 jaar.
• Nederlands beheers je tot in de puntjes en je Engels is ook goed. Je bent een goede schrijver.
• Je hebt bij voorkeur ervaring in politiek gevoelige, grote organisaties en kunt advies uitbrengen op het hoogste (bestuurlijke) niveau.
• Je staat stevig in je schoenen, hebt lef en je schakelt in een gesprek schijnbaar moeiteloos tussen de laatste aflevering van Wie is de Mol en de migratiecrisis en dat filmpje op Tiktok van die ene ijsbeer.
• Je bent proactief, zelfstandig en stressbestendig.
• Je bent hands-on, zoekt het uit, maakt het zelf, maar werkt ook in teams aan lange-termijnprojecten. Meerdere dingen lopen door elkaar, je weet nooit precies wat je dag je brengt, en dat is voor jou prima.
Wat bieden we jou?
Een bijzonder gevarieerde baan, op een leuke plek, in een goed team in hartje Amsterdam, met veel afwisseling en ruimte voor eigen initiatief.
Het betreft een aanstelling van een jaar, met uitzicht op een vaste aanstelling daarna. Het salaris bedraagt, afhankelijk van opleiding en relevante werkervaring, minimaal €2.960 en maximaal €5.439 bruto per maand bij een volledige aanstelling van 38 uur per week (inschaling conform ervaring, gebaseerd op schaal 10-11 cao Nederlandse Universiteiten). Daarnaast bieden we een uitgebreid pakket secundaire arbeidsvoorwaarden, waaronder een ruime vakantieregeling en een eindejaarsuitkering, en vinden we het belangrijk dat je jezelf blijft ontwikkelen en professionaliseren. We hebben hiervoor uitstekende studie- en ontwikkelingsmogelijkheden. 
Over ons
De Universiteit van Amsterdam is de grootste universiteit van Nederland, met het breedste opleidingsaanbod. Een intellectueel knooppunt met 42.000 studenten, 6.000 medewerkers en 3.000 promovendi. Verbonden door een cultuur van nieuwsgierigheid. Meer lezen.
Over het team
Bekijk hier je toekomstige collega’s en lees hier wat we allemaal doen.
Over de afdeling
Communicatie is de centrale communicatieafdeling van de UvA en ondersteunt en adviseert het College van Bestuur, de faculteiten en de centrale eenheden in beleid en uitvoering. Binnen Communicatie is UvA Persvoorlichting verantwoordelijk voor het mediabeleid van de UvA en het eerste aanspreekpunt voor journalisten. UvA Persvoorlichting bestaat uit twee woordvoerders, vier persvoorlichters en een medewerker.
Vragen
Met vragen over de functie kun je tijdens kantooruren contact opnemen met:
• Annelies van Dijk, woordvoerder, a.vandijk@uva.nl, 020 5252695
Sollicitatie
Lijkt deze functie je wat? Dan zien we jouw brief en CV zo snel mogelijk tegemoet. We ontvangen graag een motivatiebrief en cv als pdf-bestand. Je kunt via deze link solliciteren.
De reactietermijn sluit als we een geschikte kandidaat hebben gevonden.
Als werkgever handhaaft de UvA een beleid van gelijke kansen. We vinden diversiteit belangrijk en zetten ons volledig in om een plek te zijn waar iedereen zich thuis voelt. We koesteren de onderzoekende geest en het doorzettingsvermogen en laten de ruimte om door te vragen. Bij ons vormen nieuwsgierigheid en creativiteit de heersende cultuur.
Wij stellen acquisitie niet op prijs.
