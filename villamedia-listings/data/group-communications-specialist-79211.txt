Als Group Communications Specialist ben je verantwoordelijk voor de in- en externe communicatie van MTD wereldwijd.
Functie-inhoud
Jouw communicatie visie en strategie zijn key om de marktpositie van MTD wereldwijd te verstevigen. Deze strategie is gericht op groei en het aantrekken van nieuw personeel. Je weet welke kanalen je moet gebruiken om de juiste doelgroepen te bereiken en stimuleert conversie en continuïteit.
Met passie, enthousiasme en gemak schrijf je bedrijf journalistieke én commerciële teksten (online/offline) voor customer media maar ook voor onze website en social media. De Nederlandse en Engelse taal beheers je dan ook tot in de spreekwoordelijke puntjes gezien het internationale karakter van MTD. Daarnaast werk je scripts uit voor videoproducties, schrijft, ontwerpt, redigeert en organiseert persberichten, nieuwsbrieven en advertenties. Al deze taken breng je in teamverband tot stand met collega’s en externe partners.
• Je stelt jaarlijks een communicatiestrategie met daarin KPI-bepaling, doelgroep benadering etc. voor al onze divisies op.
• Je ontwikkelt en coördineert de marketing en communicatie activiteiten aan de hand van een up-to-date marketing jaarkalender en bewaakt de budgetten.
• Je bent verantwoordelijk voor alle online/offline media; je schrijft alle artikelen en houdt de social media bij.
• Je houdt van schrijven en bent onderzoekend ingesteld.
• Je volgt relevant nieuws en trends in de drie segmenten waarin MTD zich beweegt en vertaalt deze onderwerpen naar content voor brede of juist bijzonder specifieke doelgroepen.
• Je hebt het vermogen om zelfstandig te werken onder strakke deadlines en bent tegelijk kritisch op jezelf.
• Je denkt mee met de organisatie en toont eigen initiatief.
• Je rapporteert rechtstreeks aan de Algemeen Directeur.
• Je bent in staat om op de juiste toon te communiceren met de diverse doelgroepen (klanten, media en interne afdelingen).
• Je bent verantwoordelijk voor het interne en externe communicatiebeleid bij MTD.
• Je bent een stevige gesprekspartner voor de directeur om de marketingaanpak te ondersteunen met het communicatiebeleid.
Wat maakt jou de geschikte kandidaat
• Je hebt een opleiding op HBO- of WO-niveau afgerond. Bijvoorbeeld (bedrijfs)journalistiek of communicatie.
• Je hebt een flink aantal relevante jaren werkervaring opgedaan in een soortgelijke internationale commerciële dynamische werkomgeving.
• Je hebt ervaring met doelgroepgericht en wervend schrijven, bijvoorbeeld voor blogs, websites of magazines.
• Je bent communicatief, energiek, vasthoudend en efficiënt organiserend.
• Je bent proactief, creatief en komt actief met ideeën om de interne en externe communicatie te verbeteren.
• Je bent enthousiasmerend richting externe partijen en binnen de organisatie.
• Je draagt actief de missie en visie van de organisatie uit en werkt mee aan de communicatie van nieuwe customer programs.
• Je hebt geen 9 tot 5 mentaliteit.
Je maakt deel uit van
Werken bij MTD is werken bij en bouwen aan een groeiend Internationaal opererend bedrijf op het gebied van tijdelijke waterinfrastructuren, voor zowel drinkwater als afvalwater. Samen met je enthousiaste en gedreven collega’s werk en bouw je mee aan grote aansprekende projecten in de industrie, expo- en evenementbranche. Waaronder Tomorrowland, Sziget, Lowlands, Olympische Spelen, WK wedstrijden, Formule 1, beurzen in de RAI en Jaarbeurs, vluchtelingen kampementen en noodhospitalen.
Je maakt deel uit van een bedrijf dat elke dag bezig is met duurzaamheid. Ons respect voor water zit verankerd in ons DNA, en we zijn gepassioneerd om met onze duurzaamheidsinitiatieven water te besparen en de waterbalans wereldwijd te verbeteren. Onze diverse teams, innovaties en proactieve service kunnen in elke projectfase het verschil maken.
Wat krijg je van ons?
• Ontwikkelmogelijkheden via (interne) trainingen en opleidingen;
• Jaarcontract voor 40 uur per week met uitzicht op een vast dienstverband;
• Een pensioenregeling, vakantiegeld en 30 vakantiedagen;
• Bonusregeling;
• Een uitdagende functie in een internationale dynamische omgeving.
Geïnteresseerd?
Hebben wij je belangstelling gewekt en wil je meer informatie? Bel dan met Michiel van Kessel op 088 77 55 000.
Wil je reageren op deze uitdagende functie?
Stuur dan je CV en een korte motivatie naar recruitment@mtd.net of reageer via het onderstaand formulier en wellicht treffen we elkaar in Tilburg.
