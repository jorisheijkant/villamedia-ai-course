Waarom werken bij de Bibliotheek Utrecht?
De Bibliotheek Utrecht is, met 13 locaties, 91.700 leden en ruim 1,6 miljoen bezoeken van grote waarde voor de inwoners van Utrecht. Voortdurend in verandering en heeft een grote maatschappelijke ambitie. Je gaat werken in een inspirerende werkomgeving met een prettige informele werksfeer, waarin ruimte is voor persoonlijke ontwikkeling. Je krijgt de kans om met je professionele inbreng samen met je collega’s de Bibliotheek Utrecht nog meer op de kaart te zetten. Dat maakt werken bij de
Bibliotheek Utrecht zo leuk! Wil je meebouwen? We zijn op zoek naar een:
Marketingspecialist voor 24 uur per week
Ledenwerving, ledenbehoud en propositieontwikkeling
Over het team Marketing & Communicatie
Het team bestaat uit specialisten en medewerkers op het gebied van marketing, communicatie en klantsupport en werkt o.a. aan marktanalyse en –onderzoek, wervingscampagnes en activiteiten, corporate interne en externe communicatie, huisstijl ontwikkeling en toepassing, CRM, online communicatie, social media, contentontwikkeling, pers en woordvoering. Het team werkt hierbij nauw samen met de teams die zich bezighouden met programmering, collectie en dienstverlening.
Wat ga je doen?
De Specialist Marketing is zelfstandig, proactief en werkt vanuit co-creatie. Hij* is het eerste aanspreekpunt op het gebied van Marketing en werkt intensief samen met collega’s van het team Marketing & Communicatie, de teams van Programmering en Onderwijs, Collectie en Vestigingen (interne klanten). Hij is expert op (ontwikkelingen in) het gebied van Marketing en adviseert en ondersteunt de Teamleider bij het ontwikkelen van het Marketingbeleid. Hij levert vanuit zijn eigen expertise een bijdrage aan de ontwikkeling en implementatie van nieuwe diensten en producten van de Bibliotheek Utrecht. Dit zijn de taken waar je aan gaat werken:
• Bijdragen aan on- en offline ledenwerving en -behoud
• Ontwikkelen en optimaliseren van (geautomatiseerde) CRM-campagnes gericht op serviceberichten, retentiecampagnes en inspiratie- en attenderingsmails, nieuwsbrieven, programmamails
• Analyseren en vertalen van klantdata naar advies voor doelgroepgerichte propositieontwikkeling en innovatie
• Doorontwikkeling en functioneel beheer marketing-CRM (zoals werkplekreservering)
• Analyseren en vertalen van de klantsegmentatie (Whize) naar de dienstverlening (lokale bedieningsgebied per vestiging, programmering)
• Ontwikkelen en updaten van marktscans ten behoeve van (door-) ontwikkeling relevante dienstverlening in de vestigingen en op het gebied van doelgroepgerichte programmering
• Inzichtelijk maken en verbeteren van klantreizen
• Begeleiding klant- en marktonderzoek
• Ondersteunen ontwikkelen van het prijsbeleid (abonnementen, programmering)
• Advisering van het MT over beleidskeuzes
Wie zoeken wij?
Jij hebt…
• Ervaring met het verzamelen en beheren van data en weet hoe je daar verantwoord mee omgaat, ook in het kader van de AVG
• Een relevante opleiding op hbo-niveau
• Up-to-date kennis over marketing en CRM en bent bereid je hier verder in te ontwikkelen. Binnen de Bibliotheek Utrecht werken we met het CRM-systeem SMP
• Kennis van de sociale kaart van de stad Utrecht
• Kennis en begrip van culturele verschillen
Jij kunt…
• Planmatig en projectmatig werken
• Ontwikkelingen naar innovatieve toepassingen vertalen
• Helder en aansprekend communiceren, zowel mondeling als schriftelijk
Je bent…
• Gestructureerd, analytisch en flexibel
• Initiatiefrijk, proactief en zelfstandig werkend
• Op de hoogte van de trends & ontwikkelingen op het gebied van marketing & CRM
• In staat om samen met het team een visie en strategie te ontwikkelen op de bibliotheek als klantgerichte organisatie
Wij bieden…
• Een mooie kans om klantgericht werken verder te brengen bij Bibliotheek Utrecht
• Een fantastische werkplek in het hart van Utrecht, in de Bibliotheek Neude
• Flexibele werkomgeving en -tijden
• De leukste collega’s
• Korting op goede koffie bij onze horeca-partners Neude en Leidsche Rijn Centrum
• Een goed salaris en natuurlijk een biebabonnement
Wij werken conform de CAO Openbare Bibliotheken. De functie van Marketing Specialist is ingeschaald in schaal 8 min. € 3042,00 tot max. € 3863,00 bruto per maand op basis van een 36-urige werkweek. Het salaris is afhankelijk van kennis en ervaring. Daarnaast kennen we 8% vakantiegeld en 4% decemberuitkering.
Je begint met een arbeidsovereenkomst voor een jaar. Je kunt in overleg deels thuiswerken.
Reageren?
Wil je solliciteren naar deze functie? Zorg dat je sollicitatiebrief met motivatie en curriculum vitae uiterlijk maandag 3 juli bij ons binnen is. Je kunt je motivatie en CV sturen naar vacature@bibliotheekutrecht.nl, o.v.v. Vacature Marketing Specialist.
De functie is gelijktijdig opengesteld voor interne en externe kandidaten.
Meer informatie over deze vacature kun je krijgen bij René Maas, teamleider Marketing & Communicatie, 06-24762369. De gesprekken vinden plaats in de week van 10 juli. In het geval je hiervoor wordt uitgenodigd, krijg je uiterlijk rond 6 juli hierover bericht. De tweede ronde vindt een week later plaats.
Acquisitie n.a.v. deze vacature wordt niet op prijs gesteld.
*Waar “hij/hem/zijn” staat kan ook “zij/haar/haar” of “hen of die/hen/hun” gelezen worden.
