Wie zijn wij?
Met meer dan 100 medewerkers in hartje Den Bosch is Blink de meest innovatieve uitgeverij van educatieve kindermerken (Bobo, Okki, Wild van Freek, National Geographic Junior en Pica Typen) en lesmethodieken (Blink Wereld, Blink Engels, Blink Nederlands, Blink Lezen en Blink Geschiedenis) die leerlingen uitdagen om hun talenten te ontwikkelen en de wereld te ontdekken. Bij alles wat we doen staat het prikkelen van de nieuwsgierigheid centraal, want nieuwsgierigheid is de motor van leren.
Onze cultuur
Blink is een dynamische en veelzijdige organisatie waarin ontwikkeling wordt gestimuleerd. Blinkers werken met passie voor de doelgroep met elkaar en voor elkaar aan betekenisvolle producten. Voor inspiratie, een fijne flexplek of een samenkomst met collega’s ben je altijd welkom op kantoor, maar voor thuiswerken is ook ruimte. Blink is een informele platte organisatie, waarin iedereen zichzelf kan en mag zijn. En er is aandacht voor elkaar, tijdens het werk, maar ook zeker daarbuiten tijdens de maandelijkse donderdagmiddagborrel of de verschillende activiteiten die door onze activiteitencommissie worden georganiseerd.
Wat ga je doen?
Als coördinerend redacteur onderbouw draagt jij zorg voor de dagelijkse coördinatie en realisatie van de tijdschriften, specials en (digitale) content voor de kindermerken Bobo en Okki. Je werkt hiervoor nauw samen met de redacteur onderbouw, verschillende freelancers en de online redacteur. Daarnaast ondersteun je de (adjunct) hoofdredacteur bij uiteenlopende redactionele vraagstukken. Je hebt een afwisselend pakket aan werkzaamheden:
• Verantwoordelijk voor het dagelijkse realisatieproces van de tijdschriften en aanverwante producties van Bobo en Okki.
• Coördineert, schrijft en redigeert content.
• Maakt planningen en bewaakt die planningen.
• Werkt samen met het redactieteam aan uitbouw van de merken.
• Evalueert en optimaliseert de producten.
• Bewaakt de merkidentiteit en content-strategie van de merken.
• Levert een bijdrage aan het vaststellen van de budgetten en bewaakt ze.
• Ondersteunt de afdelingen marketing en partnerships bij contentmatige vraagstukken rondom de merken.
Kijk voor een indruk van de merken op: www.bobo.nl en www.okki.nl.
Wie zoeken wij?
• Een creatieve redacteur die weet wat de doelgroep beweegt.
• Ervaring met het produceren van content (print en online) voor kinderen van 4-8 jaar.
• Minimaal HBO-niveau en 5 jaar ervaring in een soortgelijke functie.
• Een organisatietalent: je laat je niet gek maken door deadlines en overziet meerdere projecten moeiteloos.
• Uitstekende beheersing van de Nederlandse taal.
• Ervaring met het tijdschriftproces en kennis van het basisonderwijs (onderbouw) zijn absolute pré’s.

Wat bieden wij?
Salaris en overige arbeidsvoorwaarden zijn conform de cao voor het Uitgeverijbedrijf. Deze houden onder andere in:
• Een salaris o.b.v. inschaling in schaal VII van €2.800 tot €3.800 (o.b.v. 36 uur), afhankelijk van je ervaring.
• Een persoonlijk keuzebudget van 12% van je salaris, dat je kunt laten uitbetalen (vakantiegeld) of deels zelf kunt inzetten (voor extra vakantiedagen, aankoop van een fiets met fiscaal voordeel of voor andere doelen).
• Salarisverhogingen conform de cao voor het Uitgeverijbedrijf, zowel cao-verhogingen als tredeverhogingen (gemiddeld 2% per jaar, totdat het maximum in de schaal bereikt is).
• De faciliteiten om deels thuis te werken.
• Volop ruimte en budget om jezelf te ontwikkelen.
Interesse?
Stuur je motivatie met je CV voor 5 juli 2023 naar renske.lamers@blink.nl o.v.v ‘Vacature coördinerend redacteur’. Met vragen kun je ook bij Renske terecht.
