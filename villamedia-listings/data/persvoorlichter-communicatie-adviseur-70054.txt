Functieomschrijving
Word jij enthousiast van een combi functie waarbij je de woordvoering naar de media doet en je bezig houdt met interne communicatie? Wil jij je talenten inzetten als persvoorlichter-communicatie adviseur? Dan komen wij graag met jou in contact!
Als Communicatieadviseur & Persvoorlichter heb je een gevarieerd pakket aan werkzaamheden. Je bent in eerste instantie verantwoordelijk voor de interne communicatie. Je voert het interne communicatieplan uit, scherpt het aan en adviseert het management en medewerkers over projecten die spelen. Je hebt ook het intranet onder je hoede wat inhoudt dat je zorgt voor de berichtgeving en verdere ontwikkeling van dit belangrijke communicatiemiddel.
Samen met collega’s stel je het interne communicatie plan op, voert het uit en kijkt daarbij steeds naar verbeteringen.
Daarnaast ben je verantwoordelijk voor de woordvoering naar de media. Alle vragen van journalisten komen bij jou binnen. Je zet lastige juridische kwesties en beleid om in begrijpelijke statements en je geeft uitleg over procedures en toelichting op geformuleerde strafeisen. Je organiseert persgesprekken en publieksvoorlichtingsbijeenkomsten en schrijft persberichten en opsporingsberichtgeving.
In deze rol ben je een belangrijke spil binnen de organisatie. Je bent een verbinder en weet binnen de organisatie snel een netwerk op te bouwen. Je kunt je advies goed over het voetlicht brengen en bent creatief en flexibel in het vinden van oplossingen. Je bent daarnaast pragmatisch, neemt graag initiatief en weet je prima staande te houden in een omgeving waarin nog niet alles vastligt.
Functie-eisen
Jij bent de creatieve en flexibele professional die wij zoeken. Je bent gedreven in het opbouwen en onderhouden van een netwerk, zowel intern als extern. Met jouw organisatiesensitiviteit weet je feilloos in te spelen op de behoeften en belangen van verschillende stakeholders. Je beschikt over overtuigingskracht en hebt het vermogen om anderen te inspireren en te overtuigen van jouw visie.
Je bent gedreven in het plannen en organiseren, waarbij je oog hebt voor resultaat en kwaliteit. Onder druk presteer je op je best en blijf je rustig en stressbestendig. Als teamspeler werk je graag samen en draag je bij aan een positieve en constructieve teamdynamiek. Verder heb jij:
• Een afgeronde hbo- of wo-opleiding in de richting van communicatie;
• Minimaal 3 jaar relevante werkervaring;
• Ervaring met het schrijven en redigeren van teksten;
• Kennis van het beheer van een intranet;
• Een goede neus voor nieuws en weet je relevante onderwerpen te identificeren;
• Bij voorkeur ervaring met de bescherming van persoonsgegevens;
• Een representatieve uitstraling en uitstekende communicatieve vaardigheden;
• Uitstekende beheersing van de Nederlandse taal en kun jij je ook goed redden in het Engels
Tot slot ben je bereid om piketdiensten te draaien, ook buiten kantooruren.
Arbeidsvoorwaarden
Salarisniveau: schaal 11
Maandsalaris: Min €3.608 – Max. €5.503 (bruto)
Dienstverband: Arbeidsovereenkomst voor bepaalde tijd
Contractduur: 1 jaar
Maximaal aantal uren per week: 36
Overige arbeidsvoorwaarden
Naast het salaris ontvang je een Individueel Keuzebudget (IKB). Het IKB bestaat uit geld (16,37% van je bruto jaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaal vriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je OV-reiskosten woon-werkverkeer en gedeeltelijk betaald ouderschapsverlof.
Bijzonderheden
• Je wordt geschaald in salarisschaal 11 conform CAO Rijk op basis van 36 uur;
• Afhankelijk van kennis er ervaring kan een aanloopschaal aan de orde zijn;
• Het betreft een functie voor minimaal 32 uur;
• De sollicitatiegesprekken vinden fysiek plaats op 18 juli 2023;
• Een assessment kan deel uitmaken van de selectieprocedure;
• Het aanleveren van een Verklaring Omtrent het Gedrag (VOG) is noodzakelijk;
• Het parket Rotterdam hecht waarden aan de ontwikkeling en inzetbaarheid van haar medewerkers. Zo kan men gebruik maken van een Persoonlijk Inzetbaarheids- en Ontwikkelbudget (PIOB) en andere faciliteiten.
Solliciteren?
Openbaar Ministerie, Ministerie van Justitie en Veiligheid nodigt je uit op hun site te solliciteren. Via onderstaande knop verlaat je deze site ga je direct naar het sollicitatieformulier. Het Rijk hecht waarde aan een diverse en inclusieve organisatie. Werken in divers samengestelde teams maakt ons effectiever, innovatiever en het werk leuker. Eenieder wordt daarom uitgenodigd te solliciteren.
