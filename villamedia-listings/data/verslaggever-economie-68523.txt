De Financiële Telegraaf, het financiële nieuwsplatform voor ondernemers, beleggers en consumenten. Vandaag de dag een redactie van zo’n 20 mensen, bestaande uit ervaren journalisten en experts op het gebied van economie en financiën. Met een sterke focus op het bieden van toegankelijke en relevante informatie met als doel om haar lezers te informeren en te helpen om de complexe financiële economische vraagstukken te begrijpen. Altijd helder, duidelijk en doelgericht. En nu met plek voor een verslaggever. Ben jij klaar voor het grote publiek?
Wat ga je doen als verslaggever Economie
Als onderdeel van onze redactie volg je het nieuws op het gebied van geld en economie op de voet en ben je als geen ander in staat om alle ontwikkelingen te duiden en een heldere vertaalslag te maken naar wat dit betekent voor onze lezers. Je bent graag daar waar het nieuws is en kijkt daarbij verder dan alleen de dag van morgen of de koude cijfers. Alle economische ontwikkelingen, of het nu gaat om graaiflatie, arbeidsmarkt, koopkracht, inflatie of economische groei weet jij te doorgronden en helder uit te leggen aan een breed publiek.
In de vorm van toegankelijke on- en offline verhalen voor het grote publiek, zowel op onze website als in de krant. Met duidende nieuwsberichten in de krant en verdiepende artikelen op de financiële pagina van de Telegraaf. En verder;
• Voer je diepgaande interviews met experts, economen en belangrijke spelers in de financieel/economische wereld om waardevolle inzichten te verzamelen voor je artikelen.
• Analyseer je economische rapporten en statistieken op zoek naar nieuwswaardige ontwikkelingen.
• Volg je voortdurend nieuwe trends en ontwikkelingen binnen het vakgebied en draag je zo bij aan de continue verbetering van onze financiële berichtgeving.
Dit neem je mee naar binnen
Wij zijn op zoek naar een journalist die dankzij meerdere jaren ervaring als geen ander eigen observaties en economische ontwikkelingen weet om te zetten in verhalen. Je voelt je thuis in de dagelijkse dynamiek van een nieuwsredactie en hebt een brede kennis van de economie en financiële markten. Je bent als geen ander in staat om abstracte en ingewikkelde materie concreet, met durf en met flair toegankelijk te maken voor een breed publiek.
Dit hebben wij voor jou in huis
Als Europese mediagroep bieden wij jou een inspirerende en internationale werkomgeving waar iedereen zich thuis voelt. We vormen de thuisbasis van een brede verzameling van autonome en cross mediale mediamerken. Het is net die diversiteit die we hier omarmen en die de fundering vormt van ons huis. Met innovatie in onze genen en een nieuwsgierige blik op de wereld werken we op een open en respectvolle manier voor elkaar samen. We zijn een plek met zuurstof voor nieuwe ideeën en ruimte om te bewegen. Waar jij je talent kunt inzetten en wordt gezien. En waar je minstens zo veel energie krijgt als dat je geeft.
Naast een bruto maandsalaris dat ligt tussen € 3444,94 en € 5387,83 (conform Schaal 7 van de CAO voor het Uitgeverijbedrijf) op basis van een 38-urige werkweek, en waarbij jouw startsalaris natuurlijk afhankelijk is van datgene jij in huis hebt, krijg je alle instrumenten om je werk goed te kunnen uitvoeren. Daaronder inbegrepen een laptop, iPhone en de mogelijkheid om dankzij onze hybride werkcultuur en in afstemming met je directe collega’s een gedeelte van je werkweek vanuit eigen huis te werken. Voor deze thuiswerkdagen ontvang je een vergoeding. En voor je dagen op kantoor ontvang je ongeacht het vervoersmiddel een reiskostenvergoeding waarbij je deze keuze krijgt tussen een kilometervergoeding van € 0,21 of een NS Business Card. Kom je met de auto? Dan hebben wij dankzij een ruim eigen parkeerterrein in onze achtertuin altijd wel een plekje vrij, met of zonder stekker. Als nieuwe collega krijg je verder onbeperkt toegang tot De Academie, onze binnenhuisuniversiteit, met een ruim aanbod aan opleidingen om je talenten optimaal te ontwikkelen of te ontdekken. En met een pensioen van ons eigen Mediahuis Pensioenfonds werk je ook alvast aan je mogelijkheden voor later.
Kom binnen!
Zou ons huis jouw volgende bestemming kunnen zijn? Laat dan van je horen! We zien je sollicitatie heel graag in onze (digitale) brievenbus binnenkomen. Heb je vragen? Stel ze dan! Bel (06-42829469) of app met Bo Hilster, onze Recruitment Business Partner. Of stuur een e-mail, net wat jou uitkomt.  
Mediahuis: één met de samenleving 
Onze merken staan in het hart van de samenleving. Een samenleving die zich net als onze autonome en cross mediale merken kenmerkt door een grote verscheidenheid. Het is net díe diversiteit die we omarmen en die de fundering vormt van ons huis. Ook als het gaat om onze collega’s.  We willen dat iedereen hier zichzelf kan zijn en een mening kan vormen. We nodigen je uit om helemaal jezelf te zijn en geven je de mogelijkheid om te bewegen door de hele organisatie. Ons huis moet als thuis voelen.
Interesse?
Solliciteer nu.
