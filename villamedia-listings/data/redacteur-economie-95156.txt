Het ANP maakt met een redactie van zo’n 130 mensen en tientallen fotografen dag in dag uit 250 nieuwsberichten, 1500 foto’s, 115 radio-uitzendingen en dé nieuwsagenda waarop media hun verslaggeving baseren. Nagenoeg elke Nederlandse nieuwsredactie - van dagblad tot talkshow, van nieuwssite tot radiobulletin - maakt gebruik van het ANP.
Wat we zoeken:
● Ambitieuze redacteur met interesse voor de hele Nederlandse economie met speciale aandacht voor grote werkgevers en beeldbepalende bedrijven;
● Een journalist die graag daar wil zijn waar het nieuws zich afspeelt (en dat is soms ook bij stakingen of persconferenties);
● Iemand die liever zoekt naar het verhaal achter de cijfers en snapt dat zaken als de kofferchaos op Schiphol en de prijsstijgingen in de supermarkt meer aanspreken dan de precieze winst en omzet van een bedrijf;
● Een hartelijke collega die snel feiten kan achterhalen en accurate berichtgeving boven alles stelt.
Wat we je bieden:
● Een jaarcontract (voor vier of vijf dagen per week) met mogelijkheid tot verlenging;
● Een marktconforme beloning op basis van de ANP-cao;
● Een moderne redactievloer in het World Trade Center in Den Haag (en een 60/40-thuiswerkregeling);
● Een afwisselende functie waarbij je in voorkomende gevallen ook in de weekenden, ochtenden en avonden werkt;
● En vooral: een enerverende baan in het hart van de Nederlandse journalistiek, met enthousiaste en hulpvaardige collega’s.
Het ANP verwelkomt zoveel mogelijk stemmen, achtergronden en perspectieven op de redactie: van woonplaats tot gender, van opleidingsniveau tot ervaring.
Meer informatie?
Inlichtingen over het ANP krijg je bij Dagmar den Braasem-Verbeek (dagmar.den.braasem@anp.nl) en via Jorian van der Most (jorian.van.der.most@anp.nl) van de economieredactie. Beiden zijn te bereiken via 070-41 41 414.
Solliciteren?
Stuur uiterlijk 30 juni je motivatiebrief, cv en eerdere nieuwsberichten naar solliciteren@anp.nl onder vermelding van ‘economie’. Neem in je bestanden altijd je naam mee.
