Kun jij heldere kaders creëren binnen een complex werkveld? Ben je goed in het creëren van overzicht en het leggen van verbanden? Is het voor jou vanzelfsprekend om samenwerking op te zoeken en mensen mee te nemen/krijgen? Lees dan verder.
Wat wij doen
NWO investeert jaarlijks bijna 1 miljard euro in top onderzoek. Wetenschappers en onderzoeksinstellingen dienen een aanvraag voor financiering van onderzoeksprojecten in zodra NWO een oproep om onderzoeksvoorstellen (call for proposals) publiceert. Op basis van adviezen van deskundige wetenschappers en experts uit binnen- en buitenland selecteert en financiert NWO de beste onderzoeksvoorstellen. Een belangrijk en ingewikkeld proces waarbij goede en duidelijke communicatie een cruciale rol speelt.
Wat jij gaat doen
Wij zoeken een ervaren en gedreven communicatieadviseur die zich bezig gaat houden met communicatie over onze financieringsinstrumenten voor het NWO-domein Toegepaste en Technische Wetenschappen (TTW), het Kennis- en Innovatieconvenant (KIC) en andere communicatieprojecten binnen het domein TTW.
Jij houdt altijd de organisatiedoelstellingen voor ogen, neemt in- en externe stakeholders mee en draagt dit ook uit. Je werkt in het communicatieteam van het NWO-domein Toegepaste en Technische Wetenschappen (TTW). In jouw manier van werken is het vanzelfsprekend samenwerkingen op te zoeken en mensen en inhoud te verbinden. Je bent organisatiesensitief en weet wanneer je moet duwen, meebewegen of omlopen. Tegenwind houdt jou niet tegen. Je houd je staande in complexe processen en weet hier goed de rol van communicatie te vertegenwoordigen. Wij zullen een beroep doen op jouw kritische reflectie, verwachten dat je altijd een open oog houdt voor hoe dingen beter kunnen en waar mogelijk binnen jouw rol die verbeteringen ook doorvoert. Jij overziet het grote geheel maar staat ook gewoon met je voeten in de klei.
Dit breng je mee
• de nodige jaren ervaring in een communicatieadviesrol;
• ervaring met het ontwikkelen en uitvoeren van interne of externe communicatieprogramma’s;
• ervaring met het schrijven en redigeren van complexe teksten;
• een proactieve houding: jij pakt de ruimte waar dat kan en wacht je niet af tot iemand je een opdracht geeft.
We zijn nieuwsgierig naar jouw visie, aanpak en karakter. Daarbij vinden we het interessant als jij kunt laten zien dat je een specialisme, specifieke interesse of competentie meebrengt.
Hier kom je te werken
De communicatieafdeling van NWO kent verschillende teams. Jouw standplaats is het team TTW communicatie in Utrecht, hier werk je samen met acht ambitieuze, gezellige en kundige communicatiecollega’s met ieder hun specifieke competenties. Het leuke van jouw functie is dat deze zich over meerdere teams uitspreidt. Zo zal je je buigen over communicatie met en over het technisch-wetenschappelijke onderzoeksveld, maar zal je ook je tanden zetten in calls vanuit het Kennis- en Innovatieconvenant (KIC). In het vinden van samenhang tussen de verschillende gebieden ligt voor jou een belangrijke taak.
Dit bieden wij jou
Een uitdagende en maatschappelijk relevante baan in een enthousiast team met uitstekende arbeidsvoorwaarden volgens de Collectieve Arbeidsvoorwaarden Overeenkomst Onderzoeksinstellingen (Cao-OI (NL) - WVOI).
Het betreft een arbeidsovereenkomst voor de periode van 1 jaar en bij goed functioneren mogelijkheid tot verlenging. Het salaris is afhankelijk van jouw kennis en ervaring en bedraagt bij een fulltime aanstelling tussen €4064 en €5590 bruto per maand (schaal 11, CAO Onderzoeksinstellingen). Daarnaast bieden we je onder andere 8% vakantiegeld, een eindejaarsuitkering van 8,33% en een zeer ruime verlofregeling. Verder is NWO aangesloten bij het ABP voor de pensioenvoorziening en bieden we gedeeltelijk doorbetaald ouderschapsverlof, korting op onze collectieve ziektekostenverzekering en ruime opleidingsmogelijkheden. We werken hybride (deels op kantoor en deels thuis), bieden een vergoeding voor het thuiswerken en het reizen met het openbaar vervoer en stellen een laptop en mobiele telefoon van NWO beschikbaar.
Over NWO
De Nederlandse Organisatie voor Wetenschappelijk Onderzoek (NWO) is een van de belangrijkste wetenschapsfinanciers in Nederland en zorgt voor kwaliteit en vernieuwing in de wetenschap. NWO bestaat uit een Domeinorganisatie en een Institutenorganisatie. De NWO-Domeinenorganisatie investeert jaarlijks bijna een miljard euro in nieuwsgierigheidsgedreven onderzoek, vraaggestuurd onderzoek met maatschappelijke impact en onderzoeksinfrastructuur. Op basis van adviezen van deskundige wetenschappers en experts uit binnen- en buitenland selecteert en financiert NWO onderzoeksvoorstellen aan universiteiten en kennisinstellingen. De NWO-Domeinenorganisatie wordt gevormd door circa 750 bevlogen en betrokken medewerkers.
Het bevorderen van wetenschappelijk onderzoek en het vergroten van wetenschappelijke en maatschappelijke impact, kortom het succes van NWO, valt of staat met de inzet, kwaliteit, bevlogenheid en diversiteit van onze medewerkers. We werken elke dag weer aan een inclusieve omgeving waarin alle medewerkers hun talenten kunnen ontwikkelen en zich gewaardeerd en betrokken voelen. Een werkomgeving waarin ruimte is voor verschillen en waarin iedereen kan uitblinken, zich geïnspireerd en gemotiveerd voelt. De kernwaarden van NWO zijn betrokken, betrouwbaar, verbindend en grensverleggend.
Kom jij samen werken aan wetenschap?
Wanneer je denkt dat bovenstaand profiel bij jou past, nodigen we je beslist uit om te reageren. Stuur uiterlijk 4 juli je cv en motivatiebrief naar ons toe via de “solliciteer”-button op de NWO website. Het eerste gesprek vindt op 12 juli in ons kantoor in Utrecht plaats.
Wil je graag meer informatie over onze organisatie? Neem een kijkje op www.nwo.nl. Evelien Messemaker, teamleider communicatie bij TTW, vertelt je graag meer over de functie. Zij is te bereiken op 06-22113599 (bellen, sms of WhatsApp) of e.messemaker@nwo.nl. Serife Yaman, P&O adviseur, kan de procedure toelichten, contact kan via 06-12138517 of s.yaman@nwo.nl.
