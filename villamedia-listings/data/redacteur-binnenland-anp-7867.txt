Het ANP maakt met een redactie van zo’n 130 mensen en tientallen fotografen dag in dag uit 250 nieuwsberichten, 1500 foto’s, 115 radio-uitzendingen en dé nieuwsagenda waarop media hun verslaggeving baseren. Nagenoeg elke Nederlandse nieuwsredactie - van dagblad tot talkshow, van nieuwssite tot radiobulletin - maakt gebruik van het ANP. Voor onze redactie Binnenland zoeken we een redacteur die Nederland kent (en verder wil leren kennen).
Wat we zoeken:
● Een ambitieuze journalist die wil bijdragen aan onze nieuwsvoorziening, als dat nodig is ook verslaggevend werk op straat kan verrichten of bij een nieuwsgebeurtenis bijvoorbeeld naar een persconferentie kan worden gestuurd;
● Een redacteur met brede interesses, die zich ervan bewust is dat wie werkt op een nieuwsdienst te maken krijgt met een breed scala aan onderwerpen, van politiek tot gezondheidszorg, van economie tot entertainment;
● Iemand die snel kan schrijven, die graag op zoek gaat naar nieuws en feiten snel kan controleren, die alert is op mogelijke nieuwsverhalen en overal net graag iets meer van wil afweten, en daarbij te allen tijde feitelijk en accuraat kan berichten.
Wat we je bieden:
● Een jaarcontract (voor vier of vijf dagen per week) met mogelijkheid tot verlenging;
● Een marktconforme beloning op basis van de ANP-cao (plus vakantiegeld, eindejaarsuitkering en inconveniëntentoeslag);
● Een moderne redactievloer in het World Trade Center in Den Haag (en een 60/40-thuiswerkregeling);
● Een afwisselende functie waarbij je in voorkomende gevallen ook in de weekenden, ochtenden en avonden werkt;
● En vooral: een impactvolle baan in het hart van de Nederlandse journalistiek.
Het ANP verwelkomt zoveel mogelijk stemmen, achtergronden en perspectieven op de redactie: van woonplaats tot gender, van opleidingsniveau tot ervaring.
Meer informatie?
Inlichtingen over het ANP krijg je bij Dagmar den Braasem-Verbeek via dagmar.den.braasem@anp.nl. Zij is te bereiken via 070-41 41 414.
Solliciteren?
Stuur uiterlijk 30 juni je motivatiebrief, cv en eerdere nieuwsberichten naar solliciteren@anp.nl onder vermelding van ‘binnenland’. Neem in je bestanden altijd je naam mee.
