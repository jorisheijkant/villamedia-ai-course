Ben jij een gedreven journalist met een passie voor radio? Volg je het nieuws op de voet en kun je dit op een voor de luisteraar begrijpelijke manier vertalen? Bruis je van de ideeën voor eigen verhalen en werk je graag in een klein team? Kom dan werken bij EenVandaag. Wij zijn per direct op zoek naar een:
Redacteur Radio bij EenVandaag
Uren per week 32-36
Contractduur 1 jaar
Sluitingsdatum 06-07-2023
Hier kom je te werken:
EenVandaag is de actualiteitenrubriek van AVROTROS. We helpen het nieuws te duiden op tv, radio en online. We analyseren ontwikkelingen in het nieuws op een manier die dicht bij de mensen staat. In EenVandaag komen niet alleen deskundigen aan het woord, maar juist ook mensen die direct bij het nieuws betrokken zijn. Onderwerpen uit het hart van de samenleving. De redactie is een gemotiveerde club mensen die zich inzetten voor de journalistiek. De sfeer is informeel.
Dit ga je doen:
Als redacteur radio ben je dagelijks bezig de uitzending op NPO Radio 1 voor te bereiden en uit te voeren. Dat betekent dat je ideeën voor onderwerpen aandraagt, voorbereidt en uitwerkt.  Dat gaat om gesprekken met gasten, maar je bereidt ook reportages voor. Je werkt in een klein team onder de samensteller van de dag en overlegt met je collega redacteuren, verslaggevers en presentatoren. Daarnaast schrijf je ook artikelen voor de site van EenVandaag bij de verhalen die je voor radio maakt.
Dit ben jij:
Je hebt een neus voor nieuws en een passie voor het maken van nieuwsradio. De ontwikkelingen in het nieuws inspireren jou tot het maken van onderscheidende en spraakmakende verhalen waarbij je je goed verplaatst in de vragen die de luisteraar heeft bij het nieuws. Je weet hoe je complexe vraagstukken op een kernachtige wijze kunt uitleggen aan het publiek. Je kunt goed werken onder druk en blijft dan goed communiceren en bent prettig in de omgang. Je bent een echte teamspeler die tegelijkertijd goed zelfstandig kan werken.
Bij AVROTROS geloven wij in de kracht van diversiteit en inclusiviteit. Daarom nodigen we kandidaten met een diverse achtergrond van harte uit om te solliciteren. Wij waarderen de verschillen tussen mensen en willen graag een team samenstellen dat een afspiegeling is van de samenleving waarin wij opereren. We zeggen er eerlijk bij dat we daar nog niet zijn.
Dit bieden wij:
Word jij onze nieuwe collega? Dan krijg je een dienstverband voor 36 uur in de week. En een contract voor 1 jaar, met mogelijkheid tot verlenging. De functie valt in schaal G van de CAO voor omroepen. Je krijgt een laptop en telefoon van de zaak. We hopen dat jij je goed zult ontwikkelen en bieden daartoe volop mogelijkheden, bijvoorbeeld door inzet van een persoonlijk ontwikkelingsbudget. Je krijgt 25 vakantiedagen en je kunt feestdagen ruilen, zodat het aansluit bij jouw levensstijl.
Vragen
Meer weten over deze functie? Neem dan contact op met Frans van der Vegt (Eindredacteur EenVandaag Radio) via frans.van.der.vegt@eenvandaag.nl of bel Frans op 06 536 90 940.
Reageren
Wil je reageren op deze vacature druk dan op de button ‘solliciteren’.
Heb jij al eerder gesolliciteerd op een vacature bij AVROTROS?
Wijzig dan je wachtwoord hier anders krijgen wij jouw sollicitatie helaas niet binnen!
AVROTROS. DE OMROEP VOOR ONS.
AVROTROS is een omroep die verbindt en verrijkt. De omroep voor ons. Dat betekent dat we er voor iedereen zijn. ‘Ons’ staat voor het saamhorigheidsgevoel dat Nederland sterker maakt. Omdat elke dag vol trots te kunnen laten zien en horen, vinden we het belangrijk dat elke medewerker bij AVROTROS mag zijn zoals diegene is. Jouw kwaliteiten en talenten worden hier gezien en verder ontwikkeld. Samen inspireren we elkaar om nieuwe, betere programma’s te maken.
Wij streven naar kwaliteit en innovatie en motiveren ambitieuze en creatieve mediaprofessionals te solliciteren op onze vacatures. Als we de ideale collega eerder vinden dan sluiten we de vacature. Als het nodig is laten we de vacature langer openstaan. Door te solliciteren ga je akkoord met onze privacyverklaring.
Acquisitie naar aanleiding van deze vacature wordt niet op prijs gesteld.
Online screening, bijvoorbeeld via zoekmachines en sociale netwerken kan onderdeel zijn van het selectieproces.
 
