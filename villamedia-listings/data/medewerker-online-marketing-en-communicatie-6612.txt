Stichting JDRF Nederland is op zoek naar een creatieve, resultaatgerichte en daadkrachtige Medewerker online marketing en communicatie. Iemand die proactief aan de slag gaat met onze online strategie en onze naamsbekendheid laat groeien. Ook ondersteun je bij activiteiten om fondsen te werven voor de doelen van JDRF. Je wordt onderdeel van een dynamisch, resultaatgericht en gezellig team medewerkers. Standplaats is Amersfoort, maar je kan gedeeltelijk thuiswerken.
Wat zoeken we?
Als Medewerker online marketing en communicatie ben je verantwoordelijk voor de vertaling van al onze doelstellingen op het gebied van fondsenwerving en voorlichting naar een heldere, online strategie voor marketing en communicatie. Je ontwikkelt en coördineert de strategie en zorgt dat deze breed toegepast wordt. De focus ligt op het vergroten van de naamsbekendheid van Stichting JDRF Nederland, het uitbreiden van de achterban en (online) fondsenwerving.
Wie zijn wij?
Stichting JDRF Nederland werft fondsen voor wetenschappelijk onderzoek naar het genezen, voorkomen en beter behandelen van type 1 diabetes. Ook geven we voorlichting over type 1 diabetes. Deze chronische auto-immuunziekte beïnvloedt dagelijks het leven van 120 duizend mensen in Nederland. JDRF zet zich in voor al deze kinderen en volwassenen met type 1 diabetes. We gaan voor een wereld zonder type 1 diabetes.
Onze organisatie is innovatief, ondernemend, doelgericht en informeel. Het team bestaat uit zeven gedreven en maatschappelijk betrokken medewerkers. Onze thuisbasis is Amersfoort. Alle medewerkers werken gedeeltelijk op kantoor en thuis.
Wat ga je doen?
Als Medewerker online marketing en communicatie ben je verantwoordelijk voor:
• Het ontwikkelen en toepassen van een strategie voor online marketing en communicatie
• Het uitvoeren van activiteiten in samenwerking met de Medewerker community, communicatie en marketing
• Het vergroten van de naamsbekendheid van JDRF
• Het ontwikkelen, coördineren en uitvoeren van online (fondsenwervende) campagnes en activiteiten voor de particuliere en zakelijke markt
• Het maken en uitvoeren van communicatieplannen op basis van het jaarplan van JDRF
• Relevante berichtgeving via alle online communicatiekanalen (website, nieuwsbrief, sociale media)
En je draagt bij aan:
• Het online bereik en de conversie van JDRF aan de hand van duidelijke KPI’s die zijn vastgelegd in het jaarplan
• De fondsenwervende resultaten van de organisatie in zijn geheel
• Diverse projecten die je samen met collega’s ontwikkelt, begeleidt en uitvoert
Wat moet je kunnen?
We zoeken iemand met:
• een afgeronde HBO-opleiding, bij voorkeur op het gebied van marketing en communicatie
• uitstekende mondelinge en schriftelijke taalvaardigheid (Engels en Nederlands)
Wat bieden we jou?
• Een functie voor 24-28 uur
• Een marktconform salaris plus 8% vakantiegeld en een goede pensioenregeling
• Een laptop van de zaak en een telefoon- en reiskostenvergoeding
Solliciteren
Wil jij solliciteren op deze functie? We zien je motivatiebrief en cv graag zo snel mogelijk tegemoet.
Solliciteren kan tot dinsdag 27 juni via info@jdrf.nl t.a.v. Diederik Veldkamp, directeur Stichting JDRF Nederland.
Let op: we nodigen kandidaten uit voor een gesprek zodra er een goede match is. Dat kan dus ook al voor het einde van de sollicitatiedeadline zijn.
Wil je meer informatie? Neem dan telefonisch contact op via: 06-22 46 02 88 of 033-200 3148.
