Ben jij een geboren communicator die met scherpte en nuance het woord voert namens de Gedeputeerde Staten van Overijssel? Heb jij een warm hart voor politiek, media en communicatie? Dan is dit jouw nieuwe baan, waarin geen dag hetzelfde is.
Jouw uitdaging
Als woordvoerder bij provincie Overijssel ben je verantwoordelijk voor strategisch bestuurlijk communicatieadvies. Je bent de schakel op het gebied van communicatie tussen het bestuur van de provincie (Gedeputeerde Staten) en de ambtelijke organisatie. Op basis van je analyses en signaleringen geef je advies aan Gedeputeerde Staten op het gebied van publieke optredens, publicaties en andere (communicatie)uitingen die mediagevoelig dan wel politiek-bestuurlijk van belang zijn.
Je bent gekoppeld aan een vaste gedeputeerde. Je bent het eerste aanspreekpunt op het gebied van communicatie, pers en mediacontacten voor deze bestuurder. Je handelt persvragen af en bereidt interviews en mediaoptredens voor. Dit doe je in nauwe samenwerking met het secretariaat, communicatieadviseurs en inhoudelijke beleidsadviseurs. Daarnaast lever je gevraagd en ongevraagd communicatieadvies. Dat doe je met een brede kennis en een antenne voor zowel de interne als externe politiek-bestuurlijke doelstellingen, verhoudingen, afwegingen en ontwikkelingen. Zowel internationaal, landelijk en regionaal. Je anticipeert op mogelijke afbreukrisico’s en maakt plannen om het coalitieakkoord communicatief goed uit te dragen. Mogelijke samenwerkingen, participatie, positionering en profilering maken onderdeel uit van je advies. Je trekt hierin samen op met de public affairs adviseurs in het team.
Jouw werkzaamheden zien er als volgt uit:
• Je signaleert en organiseert communicatief kansrijke momenten en anticipeert op bestuurlijke afbreukrisico’s.
• Je bereidt samen met de (beleidsinhoudelijke) collega’s in de organisatie optredens van de gedeputeerde voor.
• Je houdt nauw contact met de pers en begeleidt jouw gedeputeerde bij publieke (media)optredens, interviews en ambtsbezoeken.
• Je schrijft en redigeert speeches, artikelen en andere communicatie uitingen en stelt je hierin actief op.
• Je maakt woordvoeringslijnen en Q&A’s.
• Je denkt en helpt mee bij de productie van communicatie-uitingen die betrekking hebben op het College als geheel. Denk aan videoproducties of social media campagnes.
• Je werkt mee aan het verder ontwikkelen en professionaliseren van de communicatiestrategie, in het bijzonder van woordvoering. Daarbij bouw je aan een reputatie van een begrijpelijke en benaderbare overheid.
• Samen met je collega-woordvoerders draai je piketdiensten. 
Jouw profiel
Als woordvoerder beschik je over strategisch denkvermogen en sterke communicatieve skills. Je weet als geen ander hoe je een pakkende speech moet schrijven. Ook social media kun jij op een effectieve manier inzetten.  Bij hoge druk en tegengestelde belangen, weet jij rust en overzicht te houden.
Verder heb je:
• aantoonbare ervaring op het gebied van woordvoering en/of (strategische)communicatie-advisering;
• een goed extern netwerk van vertegenwoordigers van maatschappelijke organisaties, andere overheden en in het bijzonder de media;
• ervaring met crisiscommunicatie;
• het vermogen on snel tot de kern van een complex vraagstuk te komen;
• de stevigheid om het dagelijks bestuur van de provincie Overijssel scherp te adviseren.
Wij bieden
Samen werken aan een mooi Overijssel? In een inspirerende werkomgeving haal jij het beste uit jezelf. Uiteraard belonen we je voor je inzet. In geld, kansen en persoonlijke ontwikkeling:
• een salaris van minimaal €3.935,54 en maximaal €5.564,56 (schaal 11) bij een 36-urige werkweek. Dit is afhankelijk van je kennis en ervaring;
• een Individueel Keuze Budget van maar liefst 22,37% van je jaarsalaris. Hierin is o.a. je vakantiegeld, eindejaarsuitkering en bovenwettelijk verlof ondergebracht. Je bepaalt zelf binnen grenzen wanneer en waarvoor je het budget inzet;
• goede secundaire arbeidsvoorwaarden waaronder 100% loondoorbetaling bij ouderschapsverlof in het eerste geboortejaar en diversiteitsverlof waardoor jij je eigen feestdag kunt kiezen;
• een Persoonlijk Ontwikkelbudget van €5.000,- per 5 jaar, waardoor je tal van mogelijkheden hebt om cursussen en opleidingen te volgen;
• een dienstverband voor 32-36 uur per week, voor de duur van 1 jaar met de intentie voor een vast dienstverband bij goed functioneren;
• we hebben een informele werksfeer in een werkomgeving waar we hybride werken. Om ook je thuiswerkplek goed in te richten kennen wij een regeling voor thuiswerkmiddelen. 
Meer informatie over onze arbeidsvoorwaarden.
Jouw plek binnen de organisatie
Je komt te werken in het team Strategie, samen met de strategen en lobbyisten. Het team is onderdeel van de afdeling Bestuurs- en concernzaken. De afdeling is de verbindende schakel tussen bestuur, organisatie, partners en de inwoners van Overijssel. Samen met jouw collega’s draag je het profiel van de provincie Overijssel uit naar de buitenwereld. Een provincie met een eigentijds bestuur, die werkt aan een krachtige economie, in een prettige en veilige leefomgeving. 
Interesse?
Het 1e gesprek vindt plaats op donderdag 13 juli (middag). Het 2e sollicitatiegesprek is op donderdag 20 juli (ochtend) en het arbeidsvoorwaardengesprek op maandag 24 juli om 12.00 uur. Alle gesprekken zijn in Zwolle. Tijdens de selectie maak je kennis met een aantal medewerkers van het team. Een casus kan onderdeel uitmaken van de procedure.
Heb je inhoudelijke vragen over de vacature? Simon Dirk Terpstra - teamleider Strategie beantwoordt graag jouw vragen via 06 50 16 44 71 of sdh.terpstra@overijssel.nl. 
Wil je meer weten over de wervings- en selectieprocedure? Neem dan contact op met Nicolette Wolters - adviseur Arbeidsmarkt & Recruitment via 06 29 65 78 31 of nm.wolters@overijssel.nl. Een berichtje sturen via sms of WhatsApp kan ook.
Enthousiast? Solliciteer dan direct via de sollicitatiebutton op deze pagina. 
Solliciteren kan tot en met woensdag 5 juli 2023.
Provincie Overijssel maakt voor de invulling van deze vacature geen gebruik van een werving & selectiebureau of andere intermediair.
Acquisitie naar aanleiding van deze vacature is niet gewenst.
