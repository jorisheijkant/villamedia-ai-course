Functieomschrijving
Wil jij een bijdrage leveren in de kwaliteit en consistentie van de dienstverlening van Rijksdienst voor Ondernemend Nederland? Heb jij ideeën hoe wij onze 1-1 communicatie brieven/e-mails kunnen verbeteren? Dan is dit de baan voor jou.
Onze klanten hebben op meerdere momenten interacties met RVO (Website rvo.nl, Mijnrvo.nl, Nieuwsbrieven, Brieven en e-mails, Formulieren). Als specialist brieven en e-mails binnen het hoofdredactieteam draag je bij dat RVO met één mond spreekt. Consistentie in woordgebruik en tone of voice zorgt voor herkenbaarheid. En herkenbaarheid zorgt voor vertrouwen bij de klant.
Wat ga je doen?
• Als onderdeel van het hoofdredactie team monitor en analyseer je de kwaliteit en consistentie van brieven en e-mails. Je bewaakt redactionele formules en de RVO-stijl.
• Je komt zelf met verbetervoorstellen en voert deze door in de handleidingen, trainingen etc.
• Je bent aanspreekpunt voor communicatieadviseur en contentspecialisten als zij vragen hebben over de tone of voice, stijl, opbouw en begrijpelijkheid van brieven en e mails.
• Je schrijft berichten voor intranet voor alle contentspecialisten en eindredacteuren.
• Je bent achtervang voor de kanaalspecialist website en taxonomie.
Functie-eisen
• Een afgeronde hbo-opleiding.
• Je bent gewend om met een CMS te werken. Ervaring met Drupal is een pre.
• Je spreekt en schrijft uitstekend Nederlands en Engels.
• Je hebt ruime ervaring met beleidstekst omzetten naar heldere en begrijpelijke taal (B1).
• Je hebt ervaring met het adviseren van interne klanten. Je weet jouw visie op klantgericht schrijven goed onderbouwd en overtuigend over te brengen.
• Je hebt ervaring met het geven van presentaties, workshops en trainingen en het creëren van draagvlak bij collega’s.
Competenties:
• Je hebt voelsprieten voor wat er speelt bij ondernemers. Je laat teksten en richtlijnen zoveel mogelijk bij hun belevingswereld en informatiebehoeftes aansluiten.
• Je houdt van goede standaarden en krijgt energie van uniformering in content en processen.
• Je bent snel en gestructureerd.
• Je hebt een praktische instelling, bent oplossingsgericht en proactief.
• Je kunt erg goed zelfstandig werken, maar haalt ook energie uit het werken in teamverband.
Arbeidsvoorwaarden
• Salarisniveauschaal: 10
• Maandsalaris: Min €3.045 – Max. €4.848 (bruto)
• Dienstverband: Arbeidsovereenkomst voor bepaalde tijd met uitzicht op onbepaalde tijd
• Contractduur: 1 jaar
• Minimaal aantal uren per week: 24
• Maximaal aantal uren per week: 32
Overige arbeidsvoorwaarden
Naast het salaris ontvang je een Individueel Keuzebudget (IKB). Het IKB bestaat uit geld (16,37% van je bruto jaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaal vriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je OV-reiskosten woon-werkverkeer en gedeeltelijk betaald ouderschapsverlof.
Bijzonderheden
RVO ondersteunt het ‘hybride werken’. Ons uitgangspunt is, dat je vanaf iedere locatie je werk kunt doen (vanuit huis, op kantoor of elders). Jouw aanwezigheid op de RVO-vestiging in Den Haag zal in nader te omschrijven situaties echter gewenst kunnen zijn. Voor deze functie is de verwachting gemiddeld 1-2 dagen per week.
Het betreft een arbeidsovereenkomst voor bepaalde tijd met uitzicht op vast. Afhankelijk van functioneren én ontwikkelingen in opdrachten kan een vast contract in beeld komen.
Na sluitingsdatum zal de vacaturetekst en de gegevens van de vacaturehouder online
niet meer zichtbaar zijn. Om te voorkomen dat je deze moet opvragen, verzoeken wij je de vacaturetekst te downloaden en te bewaren.
Solliciteren?
Rijksdienst voor Ondernemend Nederland (RVO) nodigt je uit op hun site te solliciteren. Via onderstaande knop verlaat je deze site ga je direct naar het sollicitatieformulier. Het Rijk hecht waarde aan een diverse en inclusieve organisatie. Werken in divers samengestelde teams maakt ons effectiever, innovatiever en het werk leuker. Eenieder wordt daarom uitgenodigd te solliciteren.
Acquisitie naar aanleiding van deze vacature wordt niet op prijs gesteld.
