Werken bij Amsterdam UMC
Ben je communicatieadviseur en zoek je meer maatschappelijke impact in je werk? Amsterdam UMC zoekt een communicatieadviseur met ervaring in (of sterke affiniteit met) de zorg, die onder meer patiëntencommunicatie en diversiteit & inclusie op zich neemt.
Aantal uur: 28 • 32 uur per week
• Werklocatie: Beide locaties Amsterdam UMC
• Contractvorm: bepaalde tijd met uitzicht op vast
• Salaris: € 3.230 - € 5.088
• Reageer tot en met: 9 juli 2023 Solliciteer directReageer binnen 24 dag(en)
Wat ga je doen?
Als communicatieadviseur bij Amsterdam UMC maak je onderdeel uit van een dynamisch, professioneel en gedreven communicatieteam, dat bestaat uit adviseurs, persvoorlichters, onlinespecialisten en (eind)redacteuren. Nieuwsgierig, betrokken en met open blik adviseer je bij uiteenlopende vraagstukken die spelen in en om het ziekenhuis. Denk aan thema’s als duurzaamheid, diversiteit en inclusie en het bereiken en ondersteunen van laaggeletterde patiënten. Je geeft op verschillende niveau’s advies: hoe je doelen stelt, hoe je de belangrijkste stakeholders in kaart brengt en je daarmee in gesprek komt en hoe je met communicatie de doelstellingen het best ondersteunt. Je speelveld houdt niet op bij de muren van Amsterdam UMC. We maken als ziekenhuis en onderzoeks- en opleidingsinstituut immers onderdeel uit van veel regionale en landelijke netwerken. Speel als strategisch adviseur van een de beste ziekenhuizen van Europa een belangrijke rol in de verbetering van zorg, onderzoek en onderwijs.
Als communicatieadviseur:
• adviseer je - gevraagd en ongevraagd - over complexe communicatievraagstukken bij (nieuwe) organisatieontwikkelingen en programma’s. Zowel in de patiëntenzorg, wetenschappelijk onderzoek en onderwijs & opleiding, als bij ondersteunende diensten;
• betrek en bevraag je de diverse doelgroepen en organisatieonderdelen en vertaal je hun behoeften en ervaringen in een communicatieadvies of strategie;
• ben je in staat goed tegenwicht te geven en in gesprekken te sturen op strategische uitkomsten;
• stel je strategische communicatieplannen op, begeleid je ze, en bewaak je de uitgangspunten en communicatieplanning;
• voer je het communicatiebeleid van Amsterdam UMC uit; adviseer je over de in te zetten communicatiemix;
• ben je sparringpartner van divisiebesturen, directeuren en afdelingshoofden. Je bent in staat om hun behoeften op het gebied van de profilering van wetenschap en patiëntenzorg te vertalen naar communicatieplannen en –oplossingen;
• ondersteun je communicatieprojecten in samenwerkingen van Amsterdam UMC met andere instellingen, bedrijven of overheden;
• zorg je af en toe voor redactionele bijdragen.
Vragen over deze functie?
Annefleur Kylstra
+31204445635
Recruitment Adviseur
Wat neem je mee?
• Een bachelordiploma en minstens 5 jaar werkervaring als communicatieadviseur op strategisch niveau. Ervaring in een wetenschappelijke omgeving en/of met gezondheidszorg is een pre;
• Overtuigingskracht om organisatieonderdelen mee te nemen in een professionele communicatie-aanpak;
• Je spreekt en schrijft goed Nederlands en kunt ingewikkelde teksten omzetten naar eenvoudige taal.
• Organisatie- en omgevingssensitief;
• Je bent leergierig en in staat om in korte tijd kennis op te doen van het landelijke en regionale zorglandschap
Wat bieden we jou?
• Cao-salarisverhoging van 4% per november 2023
• Een jaarcontract met uitzicht op een vast contract.
• Inschaling in salarisschaal 10: € 3.230 tot € 5.088 bruto bij een fulltime dienstverband (afhankelijk van opleiding en ervaring). Daarnaast ontvang je onder andere 8,3% eindejaarsuitkering en 8% vakantietoeslag. Bereken hier jouw netto salaris.
• Gratis en onbeperkt toegang tot onze online leeromgeving GoodHabitz.
• Pensioenopbouw bij het ABP, waarvan wij 70% van de premie betalen.
• Een (gedeeltelijke) vergoeding van je OV-reiskosten. Kom je liever op de fiets? Dan hebben we een goede fietsregeling.
• Een actieve personeelsvereniging én Jong Amsterdam UMC vereniging, die beide leuke (sportieve) activiteiten en evenementen organiseren. Bekijk alle arbeidsvoorwaarden van Amsterdam UMC
Waar ga je werken?
Bij Amsterdam UMC werken bevlogen collega’s samen aan onderscheidende patiëntenzorg, leiden we veelbelovende talenten op tot arts en verpleegkundige én verbeteren we de gezondheidszorg van morgen dankzij hoogstaand internationaal bekend wetenschappelijk onderzoek.
De dienst Communicatie is verantwoordelijk voor het beleid en de uitvoering van de interne en externe communicatie, public affairs, bedrijfsjournalistiek, wetenschapsvoorlichting, mediabeleid, de ondersteuning van patiëntenvoorlichting en ontwerp, bouw en onderhoud van de organisatie-websites.
De cultuur is open en de samenwerking over het algemeen laagdrempelig. Bovendien streven we naar gelijke kansen voor iedereen. Dat betekent dat er ruimte is voor een ieders cultuur, afkomst, ideeën en creativiteit. Bekijk onze aanpak omtrent diversiteit en inclusie.
Wat kun je verwachten?
• Een baan in onze prachtige hoofdstad
• Werken bij dé favoriete werkgever in de zorg (intermediair 2021)
• Alle collega’s hebben hetzelfde doel: bijdragen aan de zorg voor morgen
• Er is ruimte voor ontplooiing, verdieping en verbreding van je kennis
• Een actieve personeelsvereniging die leuke activiteiten organiseert en korting op producten en diensten voor jou regelt
• Amsterdam UMC innoveert continu, dat vraagt om een flexibele instelling van iedereen
• Twee grote locaties, goed voor je stappenteller!
• Je hebt meer dan 15000 collega’s die je niet allemaal persoonlijk zult leren kennen
• Het verhaal van Amsterdam UMCBekijk de video’s en leer meer over onze organisatie
Amsterdam UMC
De eerste ronde sollicitatiegesprekken staat gepland in de week van 10 juli. Wij vragen je om hier alvast rekening mee te houden. De tweede gespreksronde is in de week van 17 juli.
Heb je nog vragen?
Voor inhoudelijke informatie kun je terecht bij Dick ter Steege, teammanager Media en Advies. Mail hem op d.tersteege@amsterdamumc.nl , dan belt hij je terug.
Voor meer informatie over de sollicitatieprocedure kun je terecht bij Annefleur Kylstra, Recruitment Adviseur, via a.kylstra@amsterdamumc.nl. Een referentiecheck en screening kunnen onderdeel zijn van de procedure. Lees hier wat dit inhoudt. Kom je bij ons in dienst, dan vragen we een VOG (Verklaring Omtrent Gedrag).
Interne kandidaten krijgen, bij gelijke geschiktheid, voorrang op externe kandidaten.
Acquisitie naar aanleiding van deze vacature wordt niet op prijs gesteld.
