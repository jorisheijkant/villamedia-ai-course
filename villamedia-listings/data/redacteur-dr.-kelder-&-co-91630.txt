Wil jij vooral rebelse, tegendraadse journalistiek beoefenen en wil jij bijdragen aan het wekelijkse uurtje radiotherapie tegen hypes en hysterie? Kom werken bij het radioprogramma dr Kelder en Co! Met jouw brede interesse voor politiek, economie en wetenschap is deze baan als redacteur ècht wat voor jou.
Redacteur dr. Kelder & Co
Uren per week
32
Contractduur
1 jaar
Sluitingsdatum
28-06-2023
Dr Kelder en Co wordt iedere zaterdagmiddag uitgezonden op NPO Radio 1. In het programma ontvangt Jort Kelder deskundige gasten waarmee hij praat over actualiteiten. Jort is niet de doctor in dit programma - zijn gasten zijn dat wèl. Intelligentsia die met hun maatgevend oordeel over belangrijke actuele vraagstukken een tegengif bieden voor hijgerige, onbesuisde opvattingen in de media. Zo stelt dr Kelder paal en perk aan de ongebreidelde vermenigvuldiging van onbewezen theorieën: radiotherapie tegen hypes en hysterie.
Bij AVROTROS geloven wij in de kracht van toegankelijkheid, diversiteit en inclusiviteit. De verscheidenheid aan achtergronden die Nederland rijk is, zien we graag weerspiegeld in ons personeelsbestand. Ongeacht gender, leeftijd, culturele achtergrond, van wie je houdt en wat je gelooft. Wij willen graag een team samenstellen dat een goede afspiegeling is van de samenleving. We zetten daarin al mooie stappen, maar willen nog verdere stappen zetten. Als jij daar samen met ons aan wil werken, staan we daar heel erg voor open. We nodigen iedereen van harte uit te solliciteren.
Schets van de functie
• Oriënteert zich ten aanzien van de aandachtsgebieden van de eigen redactie
• Beoordeelt informatie, onderwerpen, gegevens, bijdragen, feiten etc. op juistheid, volledigheid en geschiktheid en op mogelijke implicaties bij uitzending
• Neemt deel aan redactievergaderingen en doet voorstellen over de samenstelling van de uitzending
• Bereidt organisatorisch, inhoudelijk en in voorkomend geval productioneel de te behandelen onderwerpen voor
• Schrijft presentatieteksten en toelichtingen en geeft de presentator de benodigde informatie
• Is betrokken bij de productie van de Jortcast
• Draagt mede zorg voor plaatsing van relevante content op websites en social media
• Heeft een netwerk in de academische wereld
• Heeft gevoel voor taal en kan artikelen schrijven bij uitgezonden items
Profiel
• Je hebt ruime werkervaring opgedaan in de (radio)-journalistiek
• Je bent onafhankelijk in je denken en kan tegen de stroom inzwemmen
• Je volgt het nieuws op de voet
• Je bent in staat zelfstandig onderzoek te doen en weet nieuws te herkennen
• Je neemt initiatieven en je kunt zelfstandig werken
• Je bent geïnteresseerd in politiek, economie en wetenschap
• Je hebt ervaring met het maken van video- en audio montages
• Je weet een eigen draai aan lopende nieuwsontwikkelingen te geven.
Wij bieden je:
• Een dienstverband voor 32 uur in de week;
• In eerste instantie een contract voor een jaar, met kans op verlenging;
• Een salaris tussen de €2.869,55 en €4.377,65 per maand, afhankelijk van het aantal uren, je leeftijd en ervaring;
• Opleidings- en doorgroeimogelijkheden;
• De mogelijkheid om feestdagen in te ruilen;
• 25 vakantiedagen in overleg in te vullen.
Vragen
Heb je vragen over de functie? Neem dan contact op met Frans van der Vegt (Eindredacteur Radio 1) per mail frans.van.der.vegt@avrotros.nl.
Reageren
Wil je reageren op deze vacature druk dan op de button ‘solliciteren’.
Heb jij al eerder gesolliciteerd op een vacature bij AVROTROS? Wijzig dan je wachtwoord hier anders krijgen wij jouw sollicitatie helaas niet binnen!
AVROTROS. DE OMROEP VOOR ONS.
AVROTROS is een omroep die verbindt en verrijkt. AVROTROS is er voor cultuur en rechtvaardigheid. De omroep voor ons. Dat betekent dat we er voor iedereen zijn. ‘Ons’ staat voor het saamhorigheidsgevoel dat Nederland sterker maakt. Om dat elke dag vol trots te kunnen laten zien en horen, vinden we het belangrijk dat elke medewerker bij AVROTROS mag zijn zoals die is. Jouw kwaliteiten en talenten worden hier gezien en verder ontwikkeld. Samen inspireren we elkaar om nieuwe, betere programma’s te maken. Voor ons. Heel Nederland.
Wij streven naar kwaliteit en innovatie en motiveren ambitieuze en creatieve mediaprofessionals te solliciteren op onze vacatures. Als we de ideale collega eerder vinden dan sluiten we de vacature. Als het nodig is laten we de vacature langer openstaan. Door te solliciteren ga je akkoord met onze privacyverklaring.

Acquisitie naar aanleiding van deze vacature wordt niet op prijs gesteld.
Online screening, bijvoorbeeld via zoekmachines en sociale netwerken kan onderdeel zijn van het selectieproces.
