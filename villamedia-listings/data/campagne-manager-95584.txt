Bij de Zaak geloven we dat kansen overal te vinden zijn, zelfs daar waar anderen problemen zien. Ben jij de enthousiaste Campagne Manager die gedreven is om kansen om te zetten in succesvolle campagnes? Je begeleidt de campagnes van A tot Z en voert ze gelijktijdig uit voor meerdere klanten. Van creatie en briefing tot analyse en stakeholdermanagement; jij hebt de volledige controle over je campagnes. Het unieke van deze functie is dat je komt te werken in een klein en hecht team, waar je een grote verantwoordelijkheid krijgt en kunt bijdragen aan de snelle groei van De Zaak.
Wat ga je doen?
• Je bent het aanspreekpunt en sparringpartner voor klanten en begeleidt hen bij het maken van de juiste strategische keuzes, waarbij je advies en strategieën deelt voor online succes. Je helpt onze klanten en adverteerders bij het behalen van hun doelstellingen op het gebied van branding, inhoudelijke profilering, leadgeneratie en relatiemanagement;
• Met gevoel voor content zorg je voor geslaagde campagnes die waardevolle leads genereren en een groter bereik realiseren via SEO;
• Je analyseert en rapporteert continu campagneresultaten door het monitoren van KPI’s zoals pageviews en sessies.
• Je start nieuwe projecten met een kick-off meeting, stelt projectplannen en planningen op, en beheert de uren en het budget;
• Je zorgt ervoor dat afspraken en deadlines worden nagekomen en je fungeert als de schakel tussen de klant en interne teams zoals sales, redactie en management.
Jouw werkdag in vogelvlucht
‘s Ochtends stap je vol energie ons creatieve pand in Amsterdam binnen. Je haalt een verse koffie, lacht om een paar slechte woordgrappen van je collega’s en je dag kan beginnen. Je hebt eerst een video kick-off met het team van een nieuwe klant. Je hebt een boeiende discussie met het sales team over het optimaliseren van lopende campagnes, terwijl je tijdens de lunch met elkaar een wandeling langs de Amstel maakt. Je staat je partners te woord en duikt nog even in de cijfers voor de eindevaluatie om straks de perfecte pitch te kunnen geven aan de klant. Je sluit de dag af met je collega’s op een feestelijk event van Capital C.
Wat breng jij mee
• Je hebt minimaal 3 jaar ervaring in campagne- of accountmanagement (bij voorkeur 2 jaar bij een uitgever of in de mediawereld) en je hebt een afgeronde HBO- of universitaire opleiding in een commerciële of marketing richting;
• Je hebt kennis van online marketing, websites, social media en e-mailmarketing. Je kent in ieder geval de weg in Maileon, Canva en Google Drive en kunt nieuwe systemen snel eigen maken;
• Je gaat ondernemend en resultaatgericht te werk, stuurt bij waar nodig en voelt je verantwoordelijk voor de klanten van De Zaak;
• Je denkt in mogelijkheden in plaats van problemen. Als zich een probleem voordoet binnen de organisatie, kom jij tot leven en ga je vol energie aan de slag om het probleem op te lossen;
• Je kunt je makkelijk mondeling en schriftelijk uitdrukken in het Nederlands.
Wat kan je van ons verwachten
• Een marktconform salaris (dat varieert tussen de €3.500,- en €4.500,- bruto per maand exclusief bonus, afhankelijk van relevante ervaring) en goede secundaire arbeidsvoorwaarden (waaronder een opleidingsbudget, jaarlijkse winstdeling o.b.v. de prestaties van De Zaak en een pensioen);
• Een inspirerend kantoor in het meest creatieve pand in de binnenstad van Amsterdam (Capital C) en elke dag een verse lunch van De Zaak;
• We organiseren regelmatige uitjes, zoals een kerstdiner of we gaan samen naar borrels georganiseerd door Capital C met alle bedrijven uit het pand;
• We bieden niet alleen een positieve werksfeer door ons hechte team, maar ook een team van intelligente en ambitieuze collega’s van wie je echt kunt leren;
• We zijn nog lang niet uitgegroeid, daarom draag je niet alleen bij aan je eigen groei, maar ook aan de groei van De Zaak. We vieren onze successen uitgebreid met elkaar en gaan er samen op uit!
Over De Zaak – Al 30 jaar een begrip binnen ondernemend Nederland
Sommigen spreken over kleine ondernemers. Wij spreken liever over echte ondernemers: de mannen en vrouwen die hun bedrijf niet vanuit de hoogte aansturen, maar hun bedrijf zijn. Ze hebben hun hele eigen stijl, ze geven kleur, ze verbinden, ze laten zien dat “het” kan, aan zichzelf en aan ons allemaal. Ondernemers geven smaak aan de wereld en lossen veel van haar problemen op. Wij geven elke dag 100% om de ondernemers van Nederland in staat te stellen hun ondernemersdroom te realiseren.
De Zaak is al 30 jaar uitgever van nieuws en advies voor ondernemers. Elk jaar komen er 1,5 miljoen bezoekers op onze website (www.dezaak.nl), naast ons bereik via de nieuwsbrief en socials. Ook worden 1000 leden elke dag bijgestaan met advisering en het maken van juridische documenten via ons eigen platform MijnZaak.
Interesse?
Wil jij ons team komen versterken? Solliciteer dan met jouw motivatie en CV via het formulier op deze pagina. Heb je nog vragen over de vacature? Neem dan contact op met vera@dezaak.nl (dit e-mailadres is niet om te solliciteren). Het sollicitatieproces is overzichtelijk en bestaat uit een telefonische kennismaking en een eerste en tweede gesprek met verschillende mensen uit het bedrijf, zodat jij en wij een goed beeld kunnen vormen van elkaar.
Voldoe jij niet aan alle bovengenoemde punten, maar word je wel enthousiast van onze missie en wil je bijdragen aan de groei van De Zaak, dan is jouw sollicitatie van harte welkom!
This position requires proficient knowledge of Dutch (native).
