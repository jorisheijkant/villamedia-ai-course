Mediacoördinator bij de leukste groene uitgeverij
Ben jij de spin-in-het-web die wij zoeken voor het redactieproces van onze vijf vakbladen? Kan jij als mediacoördinator het productieproces op rolletjes laten lopen? Dan zien we jouw sollicitatie graag tegemoet.
De functie
Als mediacoördinator ben je verantwoordelijk voor het zo soepel mogelijk laten verlopen van het redactieproces van onze vijf vakbladen. Je zorgt voor de jaarplanning van de gedrukte uitgaven. Daarbij maak je inzichtelijk hoe die jaarplanning er voor alle betrokkenen (redacties, sales, administratie, vormgevers) uitziet en welke afspraken er gemaakt zijn (zoals deadlines voor aanlevering). Dit vraagt overleg en afstemming met betrokkenen, terugkoppeling van het gezamenlijke resultaat en bijsturing als er zaken tussentijds wijzigen. Daarin ben jij de spil die de kwaliteit en efficiëntie van het productieproces bewaakt. Je ziet erop toe dat de redacties op tijd hun bijdragen aanleveren. Zo nodig hak jij uiteindelijk knopen door.
Daarnaast ondersteun je de verkoopmedewerkers. Je coördineert de aftersales, zorgt dat advertentiemateriaal op tijd aangeleverd wordt en het juiste materiaal in de vakbladen geplaatst wordt. Je werkt nauw samen met de verkopers en inventariseert welke ruimten er nog beschikbaar zijn en hoe deze ingevuld moeten worden. Jij kent de vaste adverteerders en weet precies welke plaatsingsschema’s zij hanteren.
Tot slot onderhoud je contact met de drukker. Als laatste stap in het productieproces check je of al het materiaal compleet is en geef je opdracht tot het drukken van de vakbladen.
Wat verwachten wij?
Je bent organisatorisch, administratief en communicatief sterk. Je bent servicegericht. Je weet overzicht te houden en zaken te coördineren. Je houdt van strakke planningen en deadlines en bent niet bang om knopen door te hakken.
Uiteraard kan je overweg met Office365, ben je digitaal vaardig en ben je bereid om nieuwe CMS-systemen te leren.
In voorkomende gevallen vind je het geen probleem om bij te springen bij een beurs of evenement of ergens anders binnen de organisatie.
Daarnaast verwachten we bij voorkeur dat je 36 uur beschikbaar bent (eventueel 32 uur). Je hebt een hbo-opleiding afgerond.
Wat bieden wij?
• Een fulltime dienstverband.
• Salaris en prima arbeidsvoorwaarden volgens de cao voor het uitgeverijbedrijf.
• Een fijne werksfeer in een moderne en vooruitstrevende organisatie.
• Een werkplek in Leiden, op steenworp afstand van het centraal station en de binnenstad.
• Mogelijkheden om vanuit huis te werken.
Reageren?
Stuur je motivatiebrief en cv aan info@hortipoint.nl. Wil je eerst meer informatie? Mail dan naar m.bartels@hortipoint.nl of bel 071-5659678 en vraag naar Linda Laman of Mémé Bartels.
Wie zijn wij?
Hortipoint is de uitgever van zes titels in de groene en sierteeltsector. Met een team van 28 collega’s wordt gewerkt aan het bieden van vakinformatie, zowel in print als digitaal, aan kwekers, hoveniers en bloemistwinkeliers; variërend van actuele nieuwsberichten, van opinie tot diepgaandere achtergrondartikelen. Kijk op www.hortipoint.nl voor meer informatie over onze titels en platforms.
