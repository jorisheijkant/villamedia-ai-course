Wij zijn op zoek naar een
Wetenschapsredacteur Vox
Ben jij de journalist die de redactie van universiteitsblad Vox weer compleet maakt? Wij zijn op zoek naar een nieuwsgierige, creatieve en kritische redacteur die wetenschappelijk onderzoek op een aantrekkelijke manier weet te presenteren voor een breed publiek.
Als wetenschapsredacteur van het onafhankelijke universiteitsblad Vox duik je elke dag onder in de wondere wereld van de wetenschap. Je gaat op zoek naar de nieuwste inzichten, spreekt bevlogen onderzoekers en docenten en bent in staat ingewikkelde onderwerpen op een toegankelijke manier te presenteren in je artikelen. Uiteraard barst je van de ideeën en ben je op de hoogte van landelijke ontwikkelingen binnen het hoger onderwijs. Je hebt een kritische houding tegenover de universiteit: als er dingen niet goed gaan, weet je de vinger op de zere plek te leggen. Je maakt deel uit van het vaste redactieteam van Vox, dat bestaat uit zes bevlogen journalisten. Binnen de redactie heb je een grote mate van vrijheid, tegelijkertijd houd je van samenwerken om tot het best mogelijke verhaal te komen.
Profiel
• Je bent minimaal in het bezit van een hbo-diploma.
• Je hebt enkele jaren ervaring als journalist.
• Je hebt ervaring met het schrijven over wetenschap en hoger onderwijs.
• Je hebt een fijn gevoel voor nieuws en weet complexe onderzoeken te vertalen naar toegankelijke artikelen die een breed publiek aanspreken.
• Je werkt graag in een (hecht) team van collega’s.
• Een professionele beheersing van de Engelse taal is een pre.
Wij zijn
Vox is het onafhankelijk universiteitsblad van de Radboud Universiteit. Het magazine van Vox verschijnt vier keer per jaar. Op voxweb.nl verschijnen dagelijks nieuwsartikelen, video’s en achtergrondverhalen over de Radboud Universiteit. De producties van Vox vallen onder de journalistieke verantwoordelijkheid van de hoofdredacteur. De onafhankelijkheid van Vox is vastgelegd in een redactiestatuut en wordt bewaakt door de redactieraad. Vox schrijft over en voor studenten en medewerkers van de Radboud Universiteit en over ontwikkelingen binnen de academische wereld. De redactie is organisatorisch ondergebracht bij de divisie Marketing & Communications.
Radboud Universiteit
Wij willen het beste halen uit de wetenschap, uit anderen en onszelf. Waarom? Omdat dit hard nodig is voor de wereld om ons heen. Vooraanstaand onderzoek en onderwijs leveren een onmisbare bijdrage aan een gezonde, vrije wereld met gelijke kansen voor iedereen. Dat is wat meer dan 24.000 studenten en 5.600 medewerkers van de Radboud Universiteit samenbrengt. En wat vraagt om nog meer talent en samenwerking. Je bent nodig!
Wij bieden
• Het betreft een dienstverband van 0,6 - 0,7 fte.
• Afhankelijk van opleiding en het aantal jaren (relevante) werkervaring ontvang je een salaris van minimaal € 3.098 en maximaal € 4.257 bruto per maand op basis van een 38-urige werkweek (salarisschaal 9).
• Je ontvangt 8% vakantietoeslag en 8,3% eindejaarsuitkering.
• Het gaat om een tijdelijk dienstverband van 1 jaar met uitzicht op een vast dienstverband.
• Je krijgt bij ons extra vrije dagen. Bij een fulltime dienstverband kun je kiezen tussen 30 of 41 vakantiedagen in plaats van de wettelijk vastgelegde 20.
Aanvullende arbeidsvoorwaarden
Werk en wetenschap vragen om goed werkgeverschap. Dit zie je terug in de primaire en secundaire arbeidsvoorwaarden van de Radboud Universiteit. Zo kun je afspraken maken voor een goede werk- privébalans met flexibele werktijden, diverse verlofregelingen en thuiswerken. Ook kun je bij ons een gedeelte van je arbeidsvoorwaarden zelf samenstellen, ruil bijvoorbeeld inkomen tegen extra vakantiedagen en ontvang een vergoeding van je sportabonnement. En uiteraard hebben we een goede pensioenregeling. Je krijgt volop ruimte en verantwoordelijkheid om je talenten te ontwikkelen en je ambities te realiseren. We bieden dan ook verschillende scholings- en studieregelingen aan.
Meer weten?
Neem met inhoudelijke vragen over de functie contact op met Mathijs Noij, hoofdredacteur via (024) 361 27 75 of mathijs.noij@ru.nl.
Praktische informatie en solliciteren
Je kunt uiterlijk solliciteren op 16 juli 2023. Dit kan uitsluitend via de sollicitatiebutton. Richt je sollicitatiebrief aan Mathijs Noij. Vul het sollicitatieformulier in en voeg de volgende bijlagen toe:
• Een motivatiebrief.
• Je cv.
De eerste gesprekken vinden plaats op woensdag 19 juli. De eventuele tweede gesprekken vinden plaats op donderdag 20 juli. Je treedt bij voorkeur zo spoedig mogelijk in dienst.
Je bent vast nieuwsgierig naar onze sollicitatieprocedure. Hierin staat globaal beschreven wat je kunt verwachten tijdens de sollicitatieprocedure en hoe wij omgaan met je persoonlijke gegevens en interne en externe kandidaten.
Acquisitie naar aanleiding van deze vacature wordt niet op prijs gesteld.
