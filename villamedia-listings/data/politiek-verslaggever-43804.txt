Weet jij Hagenaars en Hagenezen te boeien voor klein én groot nieuws? Kun je goed schrijven en kennen social media geen geheimen voor je? Dan is deze job bij Den Haag FM jou wellicht op het lijf geschreven!
Den Haag FM is de lokale omroep voor Den Haag. We zenden zeven dagen per week live gepresenteerde programma’s uit van 06.00 tot 03.00 uur. Daarnaast zijn we zeer actief online en op social media en maken we een dagelijks Haags TV-Journaal.
Den Haag FM is brutaal, betrokken en betrouwbaar! Met onze producten willen wij een bijdrage leveren aan de maatschappelijke betrokkenheid in Den Haag. Bij de omroep werken professionele journalisten en programmamakers. Daarnaast zijn er veel vrijwilligers die zich sterk inzetten voor ons doel. Den Haag FM is mediapartner van Omroep West, waarmee we nauw samenwerken.
Wegens de huidige groei is Den Haag FM op zoek naar een enthousiaste en gemotiveerde:
Politiek verslaggever Den Haag – 32-36 uur
Wat houdt de functie in?
Als onze politiek verslaggever volg jij in samenwerking met de politieke ploeg van Omroep West de gemeentepolitiek op de voet. Als geen ander weet jij wat er speelt in het stadhuis én de wijken. Je vertaalt de verhalen die je daar ontdekt op een heldere manier voor al onze kanalen (online, socials, radio en tv).
Je volgt niet alleen het nieuws, maar weet dat ook in perspectief te plaatsen en te duiden. Daarvoor ontwikkel je een breed netwerk. Je onderhoudt contacten met politici en vertegenwoordigers van maatschappelijke organisaties. Je zit vol ideeën die je ook zelf uitvoert. En dit alles vanuit een grote passie voor en kennis van de stad.
Wat breng jij mee?
- Afgeronde opleiding op hbo-niveau
- Een journalistieke opleiding is een pre
- Werkervaring in een vergelijkbare functie
- Affiniteit met social media
- Je bent assertief, staat ervoor open om elke dag meer te leren en neemt initiatief
- Je hebt een creatieve, scherpe en kritische denkwijze
- Je beschikt over uitstekende communicatieve vaardigheden
- Je hebt ervaring met monteren voor radio, online/social media en tv
- Je hebt een (scooter)rijbewijs
Wat stelt Den Haag FM daartegenover?
- Een dynamische organisatie waarin je je kan blijven ontwikkelen
- Een fijne, informele werkomgeving met enthousiaste collega’s, waar ook ruimte is voor een gezonde dosis humor!
- Het gaat in eerste instantie om een tijdelijk dienstverband tot en met 31 december 2023, met zicht op verlenging in 2024. In de sollicitatieprocedure lichten we dit graag verder toe
- Uitdagende functie waarbij je jouw kwaliteiten kwijt kan
- Veel zelfstandigheid
- Salaris conform CAO voor omroeppersoneel
- Uitstekende secundaire arbeidsvoorwaarden volgens de CAO, zoals een mobiele telefoon en laptop, eindejaarsuitkering, tegemoetkoming in ziektekosten, enzovoort.
Meer weten of vragen?
Wil je meer over deze functie weten? Neem dan contact op met Maarten Brakema, journalistiek leider van Den Haag FM: 06 55 16 34 25| maarten@denhaagfm.nl

Sollicitatie
Ben je enthousiast geworden over deze functie? Stuur dan je motivatiebrief en CV voor 28 juni a.s. naar vacatures@denhaagfm.nl.
