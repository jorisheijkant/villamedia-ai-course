HarperCollins Holland is een innovatieve uitgeverij gevestigd te Amsterdam. De uitgeverij is sinds 1975 actief op de Nederlandse markt en is sinds 2014 onderdeel van HarperCollins Publishers, de een na grootste uitgeverij ter wereld. We zijn de afgelopen jaren sterk gegroeid in het boekhandelskanaal, mede dankzij het uitgeven van bestsellers van lokale en internationale topauteurs zoals Karin Slaughter, Jeroen Windmeijer, Judith Visser, Thomas Erikson en Heather Morris. Onze uitgaven zijn te vinden in allerlei verkoopkanalen en op allerhande platforms. Op ons kantoor in Amsterdam werken ongeveer 35 mensen in een hecht, hardwerkend en gezellig team.
In verband met het vertrek van een collega zoeken we op korte termijn een ervaren
Marketeer Boeken
voor 32-40 uur per week
die ons marketingteam komt versterken. 
De Marketeer Boeken maakt onderdeel uit van het commerciële team van uitgeverij HarperCollins Holland. Het commerciële team, dat bestaat uit 12 personen, is naast de (online) marketing ook verantwoordelijk voor publiciteit,  alle digitale activiteiten en het realiseren van de verkoopdoelstellingen van de uitgeverij. De Marketeer Boeken maakt onderdeel uit van het marketing team en heeft met vrijwel iedereen uit het commerciële team contact.  Het commerciële team is verantwoordelijk voor het plannen en uitvoeren van innovatieve marketingactiviteiten en projecten voor al onze auteurs en titels. Je plant, organiseert en voert allerhande projecten uit op het gebied van marketing, advertising, (instore) media en (digital) sales.
Ben jij een organisatietalent en geniet je van een afwisselende en (soms) hectische werkomgeving? Ben je creatief, heb je een gezonde dosis enthousiasme en hou je van lezen en boeken? Dan zoeken wij jou!
Wat ga je doen?
• Het ontwikkelen van creatieve en effectieve marketingstrategieën voor onze titels en auteurs
• Het bedenken, plannen en uitvoeren van creatieve en innovatieve marketingacties zoals promoties, mediasupport, boeklanceringen, evenementen en lezersacties , aangepast aan de inhoud en doelgroep van de titels.
• Het uitvoeren van promotionele acties op de lezersmarkt in diverse verkoopkanalen (boekwinkels, e-commerce, social media, webshops en nog veel meer).
• Het afstemmen van acties met marketingmedewerkers, het verkoopteam, de redactie en de auteurs.
• Het volgen van de ontwikkelingen op het gebied van marketing, social media en advertising/media en het adviseren van het management over inzet van de optimale media mix.
• Het bewaken van projectbudgetten en planningen.
Een van je nieuwe collega’s aan het woord:
‘Op een leuke werkdag werk ik aan de marketingcampagne voor het nieuwe boek van Karin Slaughter en bedenk ik samen met de collega’s leuke en creatieve manieren om haar werk zo optimaal mogelijk in de markt te zetten.’
‘Op een minder leuke werkdag blijkt promotiemateriaal vertraging op te lopen bij de drukker. Dan moet ik snel schakelen om alles toch op tijd in de boekhandels te krijgen.’
Jouw profiel
• Afgeronde bacheloropleiding op het gebied van marketing of communicatie.
• Minimaal 2 tot 4 jaar relevante werkervaring en aantoonbare capaciteiten in marketing, bij voorkeur marketing van boeken. 
• Het vermogen om marketingcommunicatie (content) qua inhoud en vorm op verschillende doelgroepen af te stemmen.
• Sterk in projectmanagement.
• Uitstekende communicatieve vaardigheden, zowel schriftelijk als mondeling (Nederlands en Engels).
• Zelfstandige, creatieve en resultaatgerichte teamspeler.
• Affiniteit met boeken en lezen is natuurlijk een pré.
Ons aanbod
• Een uitdagende en afwisselende baan, met de mogelijkheid om door te groeien.
• De ruimte om echt het verschil te maken, in een internationaal uitgeefbedrijf vol ambitie en groeipotentieel.
• Zelfstandig werk in een sterk en gemotiveerd team dat gezamenlijk succes realiseert en viert;
• Een goede begeleiding en uitstekende (internationale) opleidings- en ontwikkelingsmogelijkheden om je talenten te ontwikkelen.
• Een aantrekkelijk salaris en uitstekende secundaire arbeidsvoorwaarden, waaronder een Persoonlijk Keuze Budget (PKB) van 12% bruto salaris bovenop je vaste salaris, een goede pensioenregeling, een uitgebreid pakket aan verzekeringen, extra vrije dagen, korting op lunch en sport en diverse andere extra’s.
• Flexibiliteit in werkdagen op kantoor/thuis/onderweg (hybride werken) en werkuren, inclusief de daarbij passende (thuiswerk)vergoedingen.
• Er worden regelmatig leuke teamuitjes en events georganiseerd, en je kunt natuurlijk als eerste onze nieuwe boeken lezen.
• De CAO voor het Uitgeverijbedrijf is van toepassing. Het salaris is afhankelijk van je ervaring, opleiding en achtergrond.
Interesse?
Stuur je motivatie inclusief cv uiterlijk 3 juli 2023 naar ons toe via onderstaande link:
https://harpercollins-holland.homerun.co/marketeer-boeken-2/nl/apply.
Voor vragen over de functie kun je contact opnemen met Miranda Mettes, Commercieel Manager, via miranda.mettes@harpercollins.nl of 06-15887970. Wij streven ernaar om zo spoedig mogelijk samen te gaan werken.
Acquisitie naar aanleiding van deze advertentie wordt niet op prijs gesteld.
