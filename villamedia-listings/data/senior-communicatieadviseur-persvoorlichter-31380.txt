Zit jij altijd boven op het nieuws, ben je op zoek naar een baan met veel maatschappelijke relevantie en breng je een netwerk binnen de media mee?

En wil je:
• Werken bij één van de beste werkgevers van Nederland: Best Workplace 2022?
• Werk met grote maatschappelijke impact en ruimte krijgen om zowel ideeën uit te voeren als jezelf te blijven ontwikkelen?
• Een flexibele werkgever die met een toegankelijk kantoor, hybride werken en flexibele uren rekening houdt met bijvoorbeeld jouw mantelzorgtaken en/of (fysieke) aandoening?
Kom dan bij ons werken en bouw mee aan een toekomst zonder dementie!
Alzheimer Nederland
Wij zijn Alzheimer Nederland en wij zetten onze talenten en ambitie in voor een van de grootste uitdagingen van deze tijd: dementie. Wij werken aan een toekomst zonder dementie en een betere kwaliteit van leven voor mensen met dementie en hun omgeving.
Het team
Het team Corporate communicatie bewaakt de reputatie en het imago van de organisatie. Wij dragen uit waar we met elkaar voor staan, als gezondheidsfonds én patiëntenorganisatie. Dit doen we met o.a. PR en (pers)voorlichting, mediapartnerships, campagnes, onze goed bezochte website alzheimer-nederland.nl, nieuwsbrieven, sociale media en via interne communicatie met medewerkers en vrijwilligers. Als communicatieadviseur met specialisme persvoorlichting lever je een belangrijke bijdrage aan de bekendheid en missie van Alzheimer Nederland. Samen met de collega’s binnen het team werk je aan het behoud van onze positieve reputatie, door transparante bewijsvoering, heldere onderbouwingen en het uitdragen van onze standpunten, feiten en cijfers.

Jouw rol
Het aantal mensen met dementie in de samenleving groeit hard, de media-aandacht voor dementie neemt dan ook enorm toe. Onze nieuwe collega zorgt er voor dat kennis over dementie en resultaten binnen het wetenschappelijk onderzoek de samenleving en relevante stakeholders bereikt.
Jij weet wat er speelt binnen onze werkvelden. Om op de hoogte te blijven neem je als professionele gesprekspartner actief deel aan interne overleggen, maar ook extern houd je contact met communicatieadviseurs van collega-organisaties. Je hebt een goede antenne voor maatschappelijke issues en nieuwshaakjes en ziet voortdurend kansen om die te verbinden aan ons werk en onze standpunten. Met jouw frisse blik breng je verhalen, onderzoeken en resultaten onder de aandacht van relevante media en stakeholders. 
Je bent zowel strategisch als uitvoerend verantwoordelijk: je adviseert MT en directie, schrijft en verstuurt persberichten, begeleidt cameraploegen, beantwoordt vragen van journalisten en je bereidt opiniestukken en interviews met onze woordvoerders voor. Je onderhoudt contact met verschillende redacties van landelijke en regionale media, zodat zij weten wat wij te bieden hebben. Ook het maken van mediaplannen hoort daarbij en je organiseert mediatrainingen indien nodig. Daarbij werk je resultaatgericht. Al onze doelstellingen worden gemeten via dashboards en bijgehouden in rapportages. De (gedeelde) perstelefoon neem je mee naar huis.
Wat mag je van ons als werkgever verwachten?
Niet alleen wij zelf zeggen dat het leuk is om bij ons te werken! Als werkgever worden we gewaardeerd omdat we onze medewerkers inspireren en goed voor hen zorgen (‘Best Workplace 2022’)! En verder:
• Een jaarcontract voor 32 tot 36 uur per week (met uitzicht op verlenging/ vaste aanstelling).
• 25 vakantiedagen, op basis van een 38-urige werkweek, met mogelijkheid tot het kopen van vakantiedagen.
• Een goed salaris tussen de €3.391, - en maximaal €5.097, - bruto per maand op basis van 38 uur per week. 
• Een bruisende kantoorwerkplek, pal naast het NS-station in Amersfoort, afgewisseld met thuis werken (met goede voorzieningen).
Dus ben jij iemand met:
• Meer dan vijf jaar relevante ervaring;
• Een relevant netwerk in landelijke publieks- en nieuwsmedia;
• Een relevante opleiding en uitstekende journalistieke vaardigheden;
• Uitstekende communicatieve, sociale en organisatorische vaardigheden;
• Frisse nieuwsgierigheid naar alles dat speelt op gebied van dementiezorg en wetenschappelijk dementieonderzoek;
• Affiniteit met lobby en belangenbehartiging?
Dan gaan we heel graag met je in gesprek!
Wil jij ook bijdragen aan een toekomst zonder dementie?
Stuur dan een mailtje met je cv + motivatie(brief) naar Wietske Boesveld (HR-adviseur) vóór 25 juli via vacatures@alzheimer-nederland.nl waarin je aangeeft dat je interesse hebt en waarom jij graag bij ons wilt werken.

Toch nog eerst even wat meer informatie?
Bel of mail dan met onze huidige persvoorlichter Carolien van Ijsendoorn. Je kunt haar bereiken via c.ijsendoorn@alzheimer-nederland.nl of 06-57807295
