In ons team Communicatie en Projecten komt veel samen: in het oog springende campagnes, ludieke acties, communicatiemiddelen, voorlichtingsbijeenkomsten, beurzen, debatten, congressen, perscontacten, ledenwerving, markt- en doelgroep-analyse en andere activiteiten om een waardig levenseinde voor iedereen bereikbaar te maken. 

Wij zoeken een proactieve en overtuigende persvoorlichter die onze standpunten, projecten en verhalen op het juiste moment, met de juiste boodschap onder de aandacht brengt van de juiste media en stakeholders. Daarmee lever je een belangrijke bijdrage aan de zichtbaarheid van de NVVE, het beïnvloeden de publieke opinie, politiek en andere stakeholders en het informeren en activeren van onze achterban. 

Wat ga je doen?
• Je volgt het nieuws en de politiek op de voet en weet wat binnen en buiten onze organisatie speelt; in de samenleving, bij onze leden en onze stakeholders. 
• Je signaleert, creëert én verzilvert kansen om de boodschap en het werk van de NVVE goed voor het voetlicht te brengen. 
• Je vertaalt onze doelstellingen naar heldere standpunten, persberichten, socials, Q&A’s, artikelen voor de website en ingezonden stukken voor de krant. 
• Je initieert en coördineert de contacten tussen NVVE en de pers, begeleidt collega’s bij mediacontacten, brengt onze kennis onder de aandacht van journalisten en bouwt aan een relevant medianetwerk.
• Je adviseert en ondersteunt de Raad van Bestuur bij media- en woordvoeringskwesties en publieke optredens. Onder meer door het voorbereiden van teksten ten behoeve van presentaties, toespraken, artikelen en interviews.
• Je schrijft en beheert persoonlijke ervaringsverhalen voor de website en de pers.
• Je werkt nauw samen met de beleidsmedewerkers en de collega’s van het team communicatie en projecten en vervangt zo nodig de communicatieadviseur. 

Wie zoeken wij?
• Je hebt een goed inzicht in de mores van de media en politiek, een ‘neus voor nieuws’ en een goed gevoel voor ‘een pakkend verhaal’. Je hebt er plezier in om daarin te vernieuwen en grenzen op te zoeken;
• Je hebt scherp analytisch denkvermogen, kunt snel en goed schrijven en kan complexe materie vertalen naar heldere kernboodschappen;
• Je bent adviesvaardig en inspirerend en je vindt het leuk om de professionals in de organisatie te helpen om communicatief vaardiger te worden;
• Je bent energiek, initiatiefrijk, stressbestendig en resultaatgericht; 
• Je hebt minimaal vijf jaar ervaring in de journalistiek of persvoorlichting en hebt HBO/WO werk- en denkniveau;
• Je hebt goede communicatieve en sociale vaardigheden; 
• Je hebt sterke sociaal-maatschappelijke antennes en hebt inzicht in politiek-bestuurlijke besluitvormingsprocessen;

Wat bieden wij jou? 
• Een zelfstandige functie in een maatschappelijke organisatie met veel ruimte voor eigen inbreng en initiatief.    
• Naast een uitstekende sfeer en leuke collega’s vind je bij de NVVE inhoudelijk interessant werk en een fijne balans tussen werk en privé. We bieden de mogelijkheid om hybride te werken, dus deels vanuit ons kantoor in Amsterdam centrum en deels vanuit huis. 
• Een jaarcontract met uitzicht op omzetting naar onbepaalde tijd.
• Salaris en goede secundaire arbeidsvoorwaarden conform CAO Sociaal Werk met een Individueel Keuze Budget (IKB) waarmee je de arbeidsvoorwaarden naar eigen omstandigheden kunt aanpassen door bijvoorbeeld extra verlofuren te kopen. Maar ook vakantietoeslag, dertiende maand, uitstekende bij- en nascholingsmogelijkheden en vitaliteitsbudget behoren hiertoe.   
• Salariëring: schaal 9 met een bereik van € 3.015,= tot € 4.445,= per maand bij fulltime dienstverband.

Wie zijn wij? 
De Nederlandse Vereniging voor een Vrijwillig Levenseinde (NVVE) is er voor iedereen met vragen, twijfels en angsten rondom het levenseinde. Wij helpen mensen op tijd en weloverwogen hun wensen kenbaar te maken en zo de regie over het einde van hun leven te hebben. Wij willen dit bereiken door voorlichting voor iedereen en ondersteuning aan haar leden. We zetten ons in voor het beschermen van de euthanasiewet en voor het verbeteren van de wet- en regelgeving. De NVVE is aan de hand van drie rollen te typeren: raadgever voor iedereen die het nodig heeft, aanvoerder van gelijkgestemden en aanjager van bewustwording, debat en wet- en regelgeving.  
 
De NVVE staat naast iedereen die vindt dat mensen zelf moeten kunnen bepalen wanneer, waar en hoe zij overlijden. Met zo’n 173.000 leden zijn we een grote, gerespecteerde en veel geraadpleegde vereniging. Op ons bureau in Amsterdam werken ruim dertig mensen en overal in het land zijn in totaal honderdvijftig vrijwillige medewerkers actief met voorlichting en advies.   
 
Solliciteren? 
Ben je enthousiast geworden? Laat het ons weten! Solliciteer vóór 7 juli 2023 door je cv en een motivatiebrief te sturen naar sollicitatie@nvve.nl. Je kunt voor vragen over de functie contact opnemen met Marjon Vonck, lid van de Raad van Bestuur (06-12901850 of 020-6200690). Neem ook alvast een kijkje op www.nvve.nl.      

Acquisitie naar aanleiding van deze vacature wordt niet op prijs gesteld.
