Om jong filmtalent een kans te geven om ervaring op te doen is er Art Dept; het kunst- en cultuurprogramma op NPO2 extra. Een serie korte documentaires over talentvolle kunstenaars, gemaakt door talentvolle filmers. Art Dept. is een samenwerking tussen NTR en Docwerk.

Meld je aan!
Wil aan de slag om je talent aan te scherpen en te laten zien? Solliciteer dan nu op één van de werkervaringsplekken bij Art Dept. 

Reserveer 4 juli alvast in je agenda. We nodigen die dag een aantal sollicitanten uit in Hilversum om te vertellen waarom jij bij Art Dept. je talent wil aanscherpen. 
Stuur je motivatie van maximaal 1 A4, een CV en links naar je eerdere werk uiterlijk 27 juni a.s. naar sander.nieuwenhuijsen@ntr.nl en Frank@vanoschfilms.nl ovv ‘Art Dept. sollicitatie’. 
Heb je nog vragen dan kun je uiteraard ook vooraf aan je aanmelding contact opnemen.

Wat is Art Dept?
Art Dept. wordt gemaakt door Docwerk, broedplaats voor audiovisueel talent.
Binnen Docwerk werk je vijf maanden, samen met NTR, NPO2 extra en Van Osch Films aan content voor Art Dept. 
Je wordt gecoacht als maker, krijgt workshops van gerenommeerde experts en ondersteuning bij het schrijven van je eigen filmplan (om door te stromen naar bijv. Teledoc Campus). Zo leer je de wegen binnen de omroep, Hilversum en het werkveld! Je gaat met elkaar op pad om te researchen, draaien en monteren. Je films worden uitgezonden op NPO2 extra en zijn te zien op NPO Start.

Na de selectieprocedure in juli starten we in oktober met de kick-off van fase 1, waar 8 makers workshops volgen in deeltijd-traject en gelijktijdig werken aan ieder één eigen item voor publicatie.
Vanaf februari gaan we in fase 2 met 4 makers uit de eerste groep een intensiever traject in waarin ieder 3 items oplevert.

Docwerk is gevestigd in de Willem Twee-Fabriek in Den Bosch. Je krijgt in fase 1 een vergoeding van bruto €900,- inclusief werkgeverslasten voor de hele periode (okt – dec, 1 tot max. 2 dagen per week) en in fase 2 bruto €900,- per maand (feb – mei o.b.v. 32 uur per week, incl. werkgeverslasten) plus reiskosten.
