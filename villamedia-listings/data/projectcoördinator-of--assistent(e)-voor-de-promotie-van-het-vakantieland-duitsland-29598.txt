We zijn op zoek naar een allround-talent, bij voorkeur iemand met een achtergrond in toerisme en/of marketing en kennis van Duitsland als reisbestemming, die het leuk vindt om te onderzoeken, schrijven, documenteren en organiseren. Je ondersteunt ons team bij diverse taken en projecten. Denk aan het ontwikkelen en uitvoeren van campagnes in samenwerking met Duitse toeristische organisaties; aanbesteding en uitvoering van OTC-campagnes met de reisindustrie; organisatie van studiereizen en evenementen; voorbereiding van socialmediacampagnes; het schrijven van inspirerende Nederlandstalige content voor interne en externe platformen en administratie die bij jouw taken hoort. Uiteraard word je grondig ingewerkt in de digitale Duitse systemen die wij gebruiken.
Wat breng je mee?
Je hebt een bachelor behaald in bijv. marketingcommunicatie, toerisme, business, Duits/Nederlands of relevante praktijkervaring.
Je hebt een uitstekende schriftelijke en mondelinge uitdrukkingsvaardigheid in het Nederlands en kunt goed Duits lezen en verstaan.
Je bent flexibel en werkt zorgvuldig en hebt Fingerspitzengefühl voor de tone of voice in de communicatie met verschillende doelgroepen
Wat kun je verwachten?
Wij bieden een afwisselende baan met een marktconform salaris en passende arbeidsvoorwaarden. Je gaat op een modern kantoor in Amsterdam werken in een gemotiveerd Duits-Nederlands team dat uit acht collega’s en drie stagiaires bestaat. Het kantoor is gemakkelijk bereikbaar met het openbaar vervoer en de auto. Het is mogelijk om gedeeltelijk thuis te werken, je hebt dan een laptop en mobiele telefoon tot je beschikking.
Spreekt dit jou aan?
Mail dan je sollicitatie inclusief cv, salariswensen en de vroegst mogelijke datum van indiensttreding aan Sandy Wygand, manager administratie van het Duits Verkeersbureau Amsterdam: sandy.wygand@germany.travel.
De Deutsche Zentrale für Tourismus e.v. (DZT) promoot wereldwijd het vakantieland Duitsland in opdracht van het Duitse Bondsministerie voor Economie en Klimaatbescherming en wordt door dit ministerie financieel ondersteund. Het Duits Verkeersbureau in Amsterdam is de Nederlandse vestiging van de DZT.
