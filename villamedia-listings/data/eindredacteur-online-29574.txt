Als het financiële nieuwsplatform voor ondernemers, beleggers en consumenten brengt De Financiële Telegraaf al het nieuws over geld en economie. Duidelijk, helder en altijd “on target”. Vandaag de dag een redactie van zo’n 20 mensen, bestaande uit ervaren journalisten en experts op het gebied van economie en financiën. Met een sterke focus op het bieden van toegankelijke en relevante informatie met als doel om haar lezers te informeren en te helpen om de complexe financiële economische vraagstukken te begrijpen. En nu met plek voor een Eindredacteur online om onze teksten online nog beter te maken. Lees je mee? En verder?
Wat ga je doen als onze eindredacteur online?
Op onze financiële redactie komen legio verhalen binnen. Van eigen redacteuren, freelancers waar we mee samen werken en persbureaus. Als eindredacteur online ben je in staat om op basis van al deze verhalen een gevarieerd nieuwsaanbod voor onze website samen te stellen. Dat betekent eindredactie, creëren van mooie graphics en toevoegen van passend beeld. Omdat jij je helemaal thuis voelt in de wereld van SEO krijgen onze artikelen het publiek en bekijks die ze verdienen.
Kortom, een afwisselende plek in het hart van onze financiële nieuwsredactie. In deze functie volg je vooral overdag al het financiële nieuws maar om 24 uur per dag actueel te kunnen zijn kunnen we niet anders dan zo af en toe ook een beroep op je doen in de avonduren en/of weekenden. Er is bij ons altijd wel iemand thuis.
Wat wij in huis willen halen
Is een accurate (tot achter de komma) redacteur die bij voorkeur al wat ervaring heeft opgedaan op financieel terrein. Je kan tegen een stootje, beheerst de Nederlandse taal, en brengt een bak positieve energie mee naar binnen. Deadlines worden bij jou nooit flatlines en we zouden je kunnen volgen op een of meerdere socialemediaplatformen. Je weet de weg in de wereld van SEO moeiteloos te vinden en voelt je meer dan thuis tussen de metabeschrijvingen.
Dit hebben wij voor jou in huis
Als Europese mediagroep bieden wij jou een inspirerende en internationale werkomgeving waar iedereen zich thuis voelt. We vormen de thuisbasis van een brede verzameling van autonome en cross mediale mediamerken. Het is net die diversiteit die we hier omarmen en die de fundering vormt van ons huis. Met innovatie in onze genen en een nieuwsgierige blik op de wereld werken we op een open en respectvolle manier met elkaar samen. We zijn een plek met zuurstof voor nieuwe ideeën en ruimte om te bewegen. Waar jij je talent kunt inzetten en wordt gezien. En waar je minstens zo veel energie krijgt als dat je geeft.
Naast een salaris conform schaal 6 (€ 2957,02 - €4596,17) of schaal 7 (€ 3444,94 - € 5387,83) van de CAO voor het Uitgeverijbedrijf (38 uren per week), en waarbij jouw startsalaris natuurlijk afhankelijk is van datgene jij in huis hebt, krijg je alle instrumenten om je werk goed te kunnen uitvoeren. Daaronder inbegrepen een laptop, iPhone en de mogelijkheid om dankzij onze hybride werkcultuur en in afstemming met je directe collega’s een gedeelte van je werkweek vanuit eigen huis te werken. Voor deze thuiswerkdagen ontvang je een vergoeding. En voor je dagen op kantoor ontvang je ongeacht het vervoersmiddel een reiskostenvergoeding waarbij je de keuze krijgt tussen een kilometervergoeding van € 0,21 of een NS Business Card. Kom je met de auto? Dan hebben wij dankzij een ruim eigen parkeerterrein in onze achtertuin altijd wel een plekje vrij, met of zonder stekker. Als nieuwe collega krijg je verder onbeperkt toegang tot De Academie, onze binnenhuisuniversiteit, met een ruim aanbod aan opleidingen om je talenten optimaal te ontwikkelen of te ontdekken. En met een pensioen van ons eigen  Mediahuis Pensioenfonds werk je ook alvast aan je mogelijkheden voor later.
Kom binnen!
Klinkt deze vacature en ons huis als jouw plek om (verder) te groeien? Open dan onze deuren met jouw sollicitatie en ontdek wie wij zijn. Heb je vragen of behoefte aan meer informatie? Neem dan contact op met Roy Spaan, HR Expert Mobiliteit via telefoonnummer +316 1245 9239. Of stuur een e-mail, net wat jou uitkomt. 
Mediahuis: één met de samenleving 
Onze merken staan in het hart van de samenleving. Een samenleving die zich net als onze autonome en cross mediale merken kenmerkt door een grote verscheidenheid. Het is net díe diversiteit die we omarmen en die de fundering vormt van ons huis. Ook als het gaat om onze collega’s.  We willen dat iedereen hier zichzelf kan zijn en een mening kan vormen. We nodigen je uit om helemaal jezelf te zijn en geven je de mogelijkheid om te bewegen door de hele organisatie. Ons huis moet als thuis voelen. 
Interesse?
