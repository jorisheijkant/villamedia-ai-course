Functieomschrijving
Ben je een allround communicatieadviseur en wil je jouw kwaliteiten laten zien bij één van de grootste maatschappelijke opgaven van dit moment? Ben je in je element als adviseur in diverse projecten en programma’s? En ben je op zoek naar een nieuwe werkplek waarbij je in een complexe omgeving communicatie-activiteiten opzet en uitvoert? Dan maken we graag kennis met jou.
De energietransitie is booming. Als team klantcommunicatie Klimaat en Energie zetten wij ons dagelijks in om de communicatie over complexe energieprojecten helder en duidelijk te brengen. We doen dit met name richting omwonenden en andere belanghebbenden. Het team is groeiende. Daarom zijn wij op zoek naar een enthousiaste communicatieprofessional om het communicatieteam van Bureau Energieprojecten te versterken.
Dit bureau coördineert de vergunningverlening van grote energieprojecten. Het gaat hierbij om o.a. de aanleg van windparken op land en op zee, zonneparken op land, hoogspanningsverbindingen, het winnen van delfstoffen en aardwarmte, ondergrondse opslag van CO2 en waterstof. Ook ondersteunt het bureau enkele onafhankelijke raden en commissies.
Wat ga je doen?
• Je werkt samen in één of meerdere programmateams of projectgroepen bestaande uit de projectleiders van het ministerie van Economische Zaken en Klimaat (EZK) en RVO, de initiatiefnemer van het project en de betrokken regionale overheden.
• Omwonenden en overheden neem je mee in de te nemen besluiten over energieprojecten of mijnbouwprojecten in hun regio.
• Je adviseert de projectgroep hoe we vanuit EZK het beste kunnen communiceren over de vergunningprocedure. Hierbij kijk je welke in te zetten kanalen en communicatiemiddelen het meest effectief zijn.
• Je zoekt mogelijkheden om ook de moeilijk te bereiken doelgroepen te bereiken in de regio. En je zorgt ervoor dat er samen met alle betrokken partijen een passend communicatieplan wordt gemaakt.
• Je zorgt voor of coördineert de uitvoering van diverse communicatiemiddelen behorend bij de procedure. Denk aan de posters voor informatieavonden of webinars, nieuwsberichten, input geven voor en meelezen met nieuwsbrieven en websites van de projectpartner en de interne nieuwsbrief van het programma.
• Je coördineert communicatiewerkgroepen met alle relevante partijen. Het kan ook zijn dat je deze voorzit.
• Je bent aanwezig bij informatiebijeenkomsten in de regio en hier ben je het eerste aanspreekpunt voor lokale media.
Functie-eisen
• Je bent in het bezit van een diploma van een relevante HBO/WO opleiding en hebt tenminste 3 jaar relevante ervaring op het gebied van communicatieadvies op tactisch en operationeel niveau.
• Je hebt uitstekende kennis van het communicatiewerkveld en je hebt inzicht in relevante ontwikkelingen hierbinnen.
• Een goed plan met effectieve middeleninzet is één, maar je bent ook in staat om de opdrachtgevers goed te betrekken en hen op vakmatige gronden te overtuigen.
• Je hebt een goede politieke antenne en ervaring met omgaan met weerstand en tegengestelde belangen.
• Je kunt vakkennis, trends en ontwikkelingen vertalen naar een (vernieuwende) communicatieaanpak.
• Natuurlijk beschik je over uitstekende schriftelijke en mondelinge vaardigheden.
• Je weet resultaten te bereiken door samen te werken en bruggen te slaan.
Competenties:
• Samenwerken: Je zoekt de samenwerking op om een gezamenlijk doel te bereiken je handelt doorgaans in het belang van een organisatie, team of iemand anders.
• Plannen en organiseren: Je overziet en organiseert werkzaamheden en je stelt daarin doelen en prioriteiten.
• Adviesvaardig: Je bent goed in het helpen van anderen door middel van het geven van advies.
• Verantwoordelijkheidsgevoel: je bent betrouwbaar, voelt je verantwoordelijk en komt jouw afspraken na.
• Resultaatgericht: Je bent goed in het realiseren van gestelde doelen.
Arbeidsvoorwaarden
Salarisniveau: schaal 10
Maandsalaris: Min €3.045 – Max. €4.848 (bruto)
Dienstverband: Arbeidsovereenkomst voor bepaalde tijd met uitzicht op onbepaalde tijd
Contractduur: 1 jaar
Minimaal aantal uren per week: 32
Maximaal aantal uren per week: 36
Overige arbeidsvoorwaarden
Naast het salaris ontvang je een Individueel Keuzebudget (IKB). Het IKB bestaat uit geld (16,37% van je bruto jaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaal vriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je OV-reiskosten woon-werkverkeer en gedeeltelijk betaald ouderschapsverlof.
Bijzonderheden
RVO ondersteunt het ‘hybride werken’. Ons uitgangspunt is, dat je vanaf iedere locatie je werk kunt doen (vanuit huis, op kantoor of elders). Jouw aanwezigheid op de RVO-vestiging in Den Haag zal in nader te omschrijven situaties echter gewenst kunnen zijn. Voor deze functie is de verwachting gemiddeld 1 dag per week.
Het betreft een arbeidsovereenkomst voor bepaalde tijd met uitzicht op vast.
Na sluitingsdatum zal de vacaturetekst en de gegevens van de vacaturehouder online niet meer zichtbaar zijn. Om te voorkomen dat je deze moet opvragen, verzoeken wij je de vacaturetekst te downloaden en te bewaren.
Solliciteren?
Rijksdienst voor Ondernemend Nederland (RVO) nodigt je uit op hun site te solliciteren. Via onderstaande knop verlaat je deze site ga je direct naar het sollicitatieformulier. Het Rijk hecht waarde aan een diverse en inclusieve organisatie. Werken in divers samengestelde teams maakt ons effectiever, innovatiever en het werk leuker. Eenieder wordt daarom uitgenodigd te solliciteren.
