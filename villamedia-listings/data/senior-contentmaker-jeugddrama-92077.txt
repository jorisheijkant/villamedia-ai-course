Met plezier werk je mee aan dramaproducties. Je draait je hand niet om voor het schrijven van een pakkende pitch en als je zelf niet schrijft begeleid je met enthousiasme andere makers. Dankzij jouw liefde voor communicatie weet je de juiste platforms te vinden om nieuwe producties onder de aandacht te brengen. Je werkt het liefst met een jeugdige doelgroep. Met jouw creativiteit weet je hun aandacht vast te houden. Je houdt van het leveren van kwaliteit en je bent flexibel in de inzet van je tijd.
Jij bent onze nieuwe contentmaker Jeugddrama.
Wat ga je doen?
Je gaat aan de slag met het creatieve proces. Met een vernieuwende blik bekijk jij de vorm en inhoud van bestaande of nieuwe projecten. Samen met andere collega’s en/of buitenproducenten bedenk en ontwikkel je ideeën. Deze werk je uit tot een pitch, met succesvolle projecten als resultaat. De nieuwe projecten ga je inhoudelijk begeleiden, tot en met de montagefase. Je werkt hierbij samen met onze dramaturg.
Je wordt verantwoordelijk voor de communicatie rondom nieuwe dramaproducties. Dankzij jouw talent op dit gebied weet je de kansen te pakken en te benutten om aandacht te geven aan deze projecten. Dankzij jouw analytische blik, verlies je hierbij niet de doelgroep uit het oog. Kortom, je wordt de spil van het creatieve team rondom Jeugddrama Producties.
Wie ben jij
-Je hebt door opleiding en/of door ervaring dramaturgische expertise
-Je hebt ervaring met het opstarten en/of meedenken met nieuwe concepten
-Je hebt ervaring met het schrijven van pitches
-Je hebt ervaring op het gebied van project communicatie
-Ervaring met (fictie) jeugdprogrammering is een pre
-Je hebt ervaring met het maken of begeleiden van content
-Je kunt putten uit een mooi netwerk van makers en producenten
-Je past met wie je bent en hoe je in het leven staat goed bij de missie van de EO
Wie zijn wij? 
De EO is een christelijke mediaorganisatie. We maken hoopvolle producten die geloof en het alledaagse leven met elkaar verbinden. Dat doen we binnen de context van de publieke omroep. We zijn overtuigd van Gods liefde voor iedereen, en willen die liefde zichtbaar maken voor een breed publiek. Dit doen we samen met 400 professionals. De EO is een inspirerende, professionele en gastvrije organisatie waar verbinding voorop staat. 
Het team
Je gaat samenwerken met het team dat werkt voor de doelgroep Kinderen. Een team vol ambitie en creativiteit. Het is een divers team met aanpakkers en doorzetters.
Het is een team dat uitdaging nodig heeft, dat hard werkt en altijd denkt in mogelijkheden. Dankzij het talent dat in dit team aanwezig is worden er hele bijzondere programma’s gemaakt voor de doelgroep 4-12 jaar.  
Wat krijg jij?
-Een prachtige werkplek in een bijzonder pand vlakbij Hilversum Sportpark 
-Een jaarcontract bij het grootste christelijke mediabedrijf van Nederland, met de intentie tot verlenging; 
-Een MacBook en een iPhone; 
-Salariëring volgens de CAO-omroeppersoneel, deze functie is ingedeeld in Salarisklasse H; Afhankelijk van je ervaring ligt dit tussen €3.359,- en €5.284,- op basis van een 36-urige werkweek. 
-Een plek in een innovatief, creatief en professioneel team
-De kans om jezelf te blijven ontwikkelen d.m.v. opleidingen en cursussen
-De mogelijkheid om een deel van de week thuis te werken 
-Een eindejaarsuitkering en werkgeversbijdrage zorgverzekering. 
Bekijk hier de arbeidsvoorwaarden van de EO.
Reageren:
Is dit dé baan waar je naar op zoek bent en wil je bij ons aan de slag, vul onderstaand formulier in, stuur je CV mee en mogelijk spreken we elkaar dan binnenkort. De vacature sluit op 16 juli a.s. daarna zullen de eerste gesprekken ingepland worden.
Mocht je nog vragen hebben over deze vacature, dan kun je contact opnemen met Marielle, onze recruiter.
Solliciteer via deze link.
