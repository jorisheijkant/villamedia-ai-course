Ben jij die communicatieprofessional met een hart voor contentcreatie? Wil jij met jouw scherpe copy en inspirerende schrijfstijl invulling geven aan de interne en externe communicatiestrategie van G4S? Dan zijn wij op zoek naar jou!
In verband met zwangerschapsverlof zijn wij per 1 augustus 2023 op zoek naar een enthousiaste, creatieve, conceptueel sterke en project gedreven Marketing & Communicatie medewerker. Je bent in de functie van Marketing & Communicatie medewerker mede-verantwoordelijk voor de uitvoering van het marketing- en communicatiebeleid van G4S. Je werkt binnen het team Marketing & Communicatie dat zowel G4S Nederland als de verschillende business lines ondersteunt op het gebied van marketing en communicatie. Jouw werkzaamheden richten zich vooral op tactisch en operationeel niveau. Je zet G4S als merk stevig in de markt en bouwt en onderhoudt goede relaties binnen en buiten de organisatie. Je takenpakket is breed. Zo beheer je diverse projecten naast elkaar, waarin alle aspecten van marketing en communicatie aan bod komen. Je bent onder meer verantwoordelijk voor het schrijven, plaatsen en bewerken van content op het G4S intranet om de connectie met de collega’s te vergroten. Ook houd je je bezig met ons eindejaars personeelsmagazine. Het doen van onderzoek naar onze (sub) markten is onderdeel van de functie, net als het meedenken aan originele concepten en campagnes voor leadgeneratie. Ook adviseer je G4S op het gebied van communicatie. Je stelt interne en externe communicatieplannen op en voert ze uit. Je analyseert de communicatievraag bij de interne opdrachtgever en je draagt zorg voor een eenduidige boodschap, ondersteund door content, kanalen en middelen. Copywriting voor campagnes, mailings, advertenties, brochures, persberichten etc. maakt deel uit van de functie.
Dit bieden wij jou:
• Een contract voor 32-40 uur per week.
• Een dienstverband voor minimaal 6 maanden met uitzicht op mogelijke verlenging. 
• Een uitdagende, afwisselende functie bij de grootste beveiligingsorganisatie ter wereld.
• De mogelijkheid om hybride te werken.
• Een bruto maandsalaris tussen de €2.851,- en €4.200,- o.b.v. een 40-urige werkweek (salaris afhankelijk van opleiding en werkervaring).
• 8,5% vakantietoeslag.
• 25 vakantiedagen.
• De mogelijkheid om extra vrije dagen bij te kopen.
• Een zeer goede pensioenregeling.
• Een laptop en telefoon.
• Deelname aan bedrijfsfitness tegen gereduceerd tarief.
Personeelskorting via G4S benefits at work (www.corporate-benefits.nl).
Dit vragen we:
• Je hebt HBO werk/denk niveau.
• Minimaal 2 jaar werkervaring op marketing en communicatiegebied.
• Je bent zelfstandig, creatief, proactief en in staat om verschillende belangen te verenigen.
• Je bent sociaal en legt gemakkelijk contacten.
• Je bent resultaatgericht.
• Je bent bij voorkeur woonachtig in een straal van 50 km tov Amsterdam.
• Vloeiend Nederlands is essentieel. Goede beheersing van de Engelse taal gewenst.
• Je hebt geen strafrechtelijk verleden (bij gebleken geschiktheid volgt een antecedenten screening via de politie) en je bent de afgelopen 5 jaar woonachtig geweest, of hebt ingeschreven gestaan, in Nederland.
• Bereidheid om een persoonlijkheids- en capaciteitentest te maken.
Contactinformatie
Ben jij enthousiast geworden na het lezen van deze vacature? Wacht dan niet langer en solliciteer direct! Heb je nog vragen? Neem dan contact op met de recruiter. We nemen zo snel mogelijk contact met je op. Onze recruiter Jerry Bakker is bereikbaar op 06-22 555 389 (ook via Whatsapp) en per mail jerry.bakker@nl.g4s.com
