De NVJ zoekt een
Management Assistent
Praktische, inhoudelijk sterke, ondersteuner
28 – 32 uur per week
Kom jij werken bij de Nederlandse Vereniging van Journalisten (NVJ)? Dé beroepsvereniging van (foto)journalisten in Nederland, gevestigd in hartje Amsterdam.
Je wordt verantwoordelijk voor de ondersteuning en het ontzorgen van de afdeling Collectieve Belangenbehartiging. Je draagt actief bij aan goede werkvoorwaarden en een veilig werkklimaat voor journalisten in Nederland. Daarmee word je de spin in het web bij een organisatie die van groot maatschappelijk belang is.
Jouw dag?
Al op weg naar het Museumkwartier in Amsterdam weet je dat het een interessante dag wordt. Er wordt bij de Omroep en in het Uitgeverijbedrijf onderhandeld over de CAO en juist in deze tijd van koopkrachtverlies levert dit extra spanning op.
Je start met de controle op de diverse agenda’s van de belangenbehartigers: staat alles er goed in of zijn er zaken verschoven? Direct daarna ga je over tot het beantwoorden van mails, en selecteer je de onderwerpen waar je met het Hoofd Werkvoorwaarden over wil sparren. Vandaag plan je ook nog een vergadering in voor het beleidsteam Werkvoorwaarden en zorg je voor de voorbereiding van activiteiten die verderop deze week in de agenda staan.
Uiteraard zorg je voor dossiers van belangrijke lopende en toekomstige onderwerpen. De afdeling kan ook bij jou terecht voor up-to-date adressen, want deze werk je gedurende jouw week voortdurend bij.
Je hebt een vlotte pen: dat is wel nodig, want jij verzorgt de correspondentie van de afdeling en je ondersteunt secretarissen in hun communicatie. Jouw doelgroep - journalisten en mediaprofessionals - zijn kritische lezers, en vinden goed taalgebruik bovengemiddeld belangrijk!
Hierbij werk je ook nauw samen met de afdeling Marketing & Communicatie.
Zo vliegt jouw dag bij de NVJ voorbij!
Je doet het niet alleen!
De afdeling Collectieve Belangenbehartiging zet zich dagelijks in voor het versterken van de rechtspositie van journalisten en programmamakers. Versteviging van binding met de leden en het vergroten van de meerwaarde van de NVJ als dé beroepsvereniging van journalisten in Nederland zijn daarnaast belangrijke doelen.
De afdeling bestaat uit een Hoofd Werkvoorwaarden en vier secretarissen, die onderhandelen met werkgevers en direct contact onderhouden met onze leden. Je ondersteunt de secretarissen bij hun werkzaamheden, en wordt daarbij aangestuurd door het Hoofd Werkvoorwaarden.
De werkorganisatie van de NVJ telt 42 medewerkers die zich dagelijks inzetten voor 8.000 leden, de persvrijheid en de ontwikkeling van het journalistieke vak.
Jouw profiel?
Je bent een ervaren, stressbestendige assistent met een opgeruimd karakter, die aanvoelt wanneer je ‘op eigen houtje’ aan de slag kunt gaan, en wanneer het belangrijk is om andere afdelingen in te schakelen. Initiatief, en inzicht in de werkzaamheden van de collega’s, zijn belangrijk om je eigen acties te formuleren en prioriteiten te kunnen stellen.
Je:
• Hebt ervaring op een (bestuurs-)secretariaat
• Beschikt over uitstekende communicatieve eigenschappen, hebt probleemoplossend vermogen, bent zorgvuldig, en kunt goed samenwerken
• Bent een goede organisator en kunt overzicht houden over een breed palet aan werkzaamheden
• Beheerst de Nederlandse taal in woord en geschrift
• Hebt een klantvriendelijke instelling richting leden
Wat bieden wij?
Wij bieden een afwisselende en dynamische baan, op een prachtige locatie in Amsterdam, bij een vereniging met ambitie binnen een interessant en belangrijk maatschappelijk werkveld.
Het salaris bedraagt minimaal 2.752 en maximaal 3.922 euro bij een voltijd-dienstverband. We starten met een jaarcontract.  De NVJ biedt 25 vakantiedagen, 8% vakantiegeld, vergoeding van reis- en onkosten en een goede pensioenregeling.
Interesse?
Heb je interesse en sluiten jouw vaardigheden en ervaring aan bij deze baan, reageer dan uiterlijk 16 juli door een motivatiebrief en cv te sturen naar vacature@nvj.nl.  Voor vragen over de functie kun je contact opnemen met Hoofd Werkvoorwaarden Wais Shirbaz (020-3039700 of 06-50235577).
