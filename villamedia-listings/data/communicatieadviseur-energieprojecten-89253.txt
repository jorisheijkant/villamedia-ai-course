Functieomschrijving
Ben je een ervaren communicatieadviseur en wil je jouw kwaliteiten laten zien bij één van de grootste maatschappelijke opgaven van dit moment? Ben je in je element in complexe projecten en programma’s? Wil je bijdragen aan de energietransitie in Nederland? Dan maken we graag kennis met jou.
De energietransitie is booming. Als team klantcommunicatie Klimaat en Energie zetten wij ons dagelijks in om de communicatie over complexe energieprojecten helder en duidelijk te brengen. We doen dit met name richting omwonenden en andere belanghebbenden. Het team is groeiende. Daarom zijn wij op zoek naar een enthousiaste communicatieprofessional om het communicatieteam van Bureau Energieprojecten te versterken.
Dit bureau coördineert de vergunningverlening van grote energieprojecten. Het gaat hierbij om o.a. de aanleg van windparken op land en op zee, zonneparken op land, hoogspanningsverbindingen, het winnen van delfstoffen en aardwarmte, ondergrondse opslag van CO2 en waterstof. Ook ondersteunt het bureau enkele onafhankelijke raden en commissies.
Wat ga je doen?
• Je maakt deel uit van één of meerdere programmateams of projectgroepen. Deze zijn samengesteld uit medewerkers van het ministerie van Economische Zaken en Klimaat, RVO, de initiatiefnemer en betrokken regionale overheden.
• Omwonenden en overheden neem je mee in de te nemen besluiten over energieprojecten of mijnbouwprojecten in hun regio.
• Je gaat de uitdaging aan om ook doelgroepen te bereiken die nu nog niet bereikt worden en je zorgt dat een gezamenlijk communicatieplan per project wordt gemaakt dat aansluit op het participatieplan.
• Ook kun je deel uitmaken van de ambtelijke ondersteuning van een onafhankelijke commissie of raad.
• Afhankelijk van je takenpakket adviseer je bestuurders, programma- en/of projectleden.
• In communicatiewerkgroepen/netwerken met relevante stakeholders neem jij een sturende of coördinerende rol.
• Je kunt relevante maatschappelijke, politiek-bestuurlijke en inhoudelijke signalen afgeven en issues benoemen. Hierop adviseer je proactief.
• Je bent aanwezig bij werksessies en informatiebijeenkomsten. Bij deze laatste als eerste aanspreekpunt voor lokale media.
Dit alles doe je niet alleen, want je komt te werken in het team Klantcommunicatie Klimaat en Energie. Dit team bestaat uit 17 experts op het gebied van communicatieadvies en contentcreatie. Het team werkt opgavegericht wat betekent dat er een nauwe samenwerking is tussen de communicatieadviseur en de contentspecialist. Daarnaast kunnen andere expertises, maar ook onderzoeken (doelgroeponderzoek en klantreizen), jou ondersteunen in je werk.
Interesse in deze mooie, uitdagende functie? Dan zien wij graag jouw motivatie en CV!
Functie-eisen
• Je bent in het bezit van een diploma van een relevante WO opleiding en hebt tenminste 5 jaar relevante ervaring op het gebied van communicatieadvies op tactisch en strategisch niveau.
• Je kunt beleids- en omgevingsontwikkelingen vanuit een bredere context dan alleen het eigen vakgebied doorvertalen naar communicatiestrategie.
• Je hebt een goede politieke antenne en ervaring met omgaan met weerstand en tegengestelde belangen.
• Je kun een rol als projectleider oppakken bij grote opdrachten en/of campagnes.
• Je weet door middel van voorbeelden aan te tonen dat je je werkdomein kunt overstijgen en vanuit dat inzicht proactief handelt.
• Je hebt uitstekende kennis van het communicatiewerkveld en je hebt inzicht in relevante ontwikkelingen hierbinnen, bij voorkeur in een grote organisatie.
• Natuurlijk beschik je over uitstekende schriftelijke en mondelinge vaardigheden, zowel in het Nederlands als in het Engels.
Competenties:
• Overtuigingskracht: Je kunt een idee, advies of standpunt goed beargumenteren, met logische en relevante argumenten. Je staat daarbij stevig in je schoenen.
• Analytisch: je ziet snel de kern of essentie van complexe vraagstukken vraagstuk en je overziet de consequenties van bepaalde keuzes.
• Samenwerken & verbindend: Je zoekt de samenwerking op om een gezamenlijk doel te bereiken. Je deelt kennis, informatie en ideeën met anderen en je toont belangstelling voor de ideeën van anderen.
• Plannen en organiseren: Je overziet en organiseert werkzaamheden en je stelt daarin doelen en prioriteiten.
• Omgevingsbewust: Je volgt relevante ontwikkelingen binnen en buiten de eigen organisatie die invloed hebben op je eigen werkterrein. Je signaleert welke invloed deze ontwikkelingen kunnen hebben en acteert hierop.
Arbeidsvoorwaarden
Salarisniveau: schaal 11
Maandsalaris: Min €3.608 – Max. €5.503 (bruto)
Dienstverband: Arbeidsovereenkomst voor bepaalde tijd met uitzicht op onbepaalde tijd
Contractduur: 1 jaar
Minimaal aantal uren per week: 32
Maximaal aantal uren per week: 36
Overige arbeidsvoorwaarden
Naast het salaris ontvang je een Individueel Keuzebudget (IKB). Het IKB bestaat uit geld (16,37% van je bruto jaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaal vriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je OV-reiskosten woon-werkverkeer en gedeeltelijk betaald ouderschapsverlof.
Bijzonderheden
RVO ondersteunt het ‘hybride werken’. Ons uitgangspunt is, dat je vanaf iedere locatie je werk kunt doen (vanuit huis, op kantoor of elders). Jouw aanwezigheid op de RVO-vestiging in Den Haag zal in nader te omschrijven situaties echter gewenst kunnen zijn. Voor deze functie is de verwachting gemiddeld 1 dag per week.
Het betreft een arbeidsovereenkomst voor bepaalde tijd met uitzicht op vast.
Na sluitingsdatum zal de vacaturetekst en de gegevens van de vacaturehouder online niet meer zichtbaar zijn. Om te voorkomen dat je deze moet opvragen, verzoeken wij je de vacaturetekst te downloaden en te bewaren.
Solliciteren?
Rijksdienst voor Ondernemend Nederland (RVO) nodigt je uit op hun site te solliciteren. Via onderstaande knop verlaat je deze site ga je direct naar het sollicitatieformulier. Het Rijk hecht waarde aan een diverse en inclusieve organisatie. Werken in divers samengestelde teams maakt ons effectiever, innovatiever en het werk leuker. Eenieder wordt daarom uitgenodigd te solliciteren.
