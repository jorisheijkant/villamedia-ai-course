Nieuw fonds voor ondersteuning Surinaamse journalistiek

De Stichting Democratie en Media steekt 100.000 euro in een nieuw fonds voor Surinaamse media. Bij het fonds kunnen journalisten van Surinaamse media financiële hulp vragen ter ondersteuning van hun journalistieke onderzoek. Laatste wijziging: 2 december 2022, 10:08

Dat melden de Stichting Democratie en Media en het Stimuleringsfonds voor journalistiek in Suriname in een gezamenlijk persbericht. Het nieuwe fonds wordt beheerd door een onafhankelijke stichting, die wordt opgericht in Suriname. Naast het fonds wordt ook een netwerk opgezet met vrijwillige mentoren uit de Nederlandstalige journalistiek. De leden van dat netwerk kunnen Surinaamse collega’s bijstaan met advies.
