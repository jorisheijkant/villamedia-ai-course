Postcode Loterij Fonds ondersteunt buitenlandjournalistiek jonge journalisten

De Nationale Postcode Loterij en Free Press Unlimited stellen geld beschikbaar ter ondersteuning van jonge journalisten die buitenlandreportages willen maken. De partijen zijn de drijvende kracht achter het Postcode Loterij Fonds voor Journalisten. Dat fonds biedt aanvragers een budget voor maximaal 4.000 euro, dat besteed kan worden aan reis- en verblijfkosten. Een deskundige, onafhankelijke commissie beoordeelt alle aanvragen. Laatste wijziging: 22 februari 2023, 16:16

Free Press Unlimited en de Nationale Postcode Loterij willen jonge journalisten aanmoedigen om buitenlandreportages te maken. Voor buitenlandreportages is echter steeds minder geld beschikbaar, zo schrijft Free Press Unlimited.

‘Buitenlandjournalistiek is belangrijk om een goed beeld te krijgen van ontwikkelingen wereldwijd’, aldus Free Press Unlimited. Het Postcode Loterij Fonds voor Journalisten beoordeelt vier keer per jaar aanvragen van journalisten tot 35 jaar, die een uitdagende pitch schrijven. Aanvragers dienen aantoonbaar journalistiek werk te hebben verricht en moeten een duidelijke uiteenzetting van hun projectvoorstel aanleveren.

De beoordelingscommissie bestaat uit journalisten en anderen die bekend zijn met print-, rtv- en nieuwe media. 17 maart is de eerste deadline.

Klik hier voor meer informatie over de criteria en het indienen van een projectvoorstel op de website van Press Free Unlimited.
