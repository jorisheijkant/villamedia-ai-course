Aanmeldingen voor beLOFte van het Jaar geopend

 De inschrijftermijn voor de beLOFte 2022, een belangrijke prijs voor jong mediatalent in de magazinebranche, is weer geopend. Ook dit jaar wordt de prijs uitgereikt door het Lucas-Ooms Fonds. Laatste wijziging: 12 juli 2022, 08:47

De beLOFte 2022 wordt op 16 november uitgereikt in twee categorieën. Er is een prijs voor talent in de publieksmedia en voor talent werkzaam in de vakmedia. De winnaars ontvangen naast de prijs zelf een certificaat en een geldprijs van 2500 euro. Dat bedrag mag worden besteed aan persoonlijke ontwikkeling. Naast de hoofdprijzen worden ook twee runners-up gekozen. Zij ontvangen ieder een certificaat en een bedrag van 1000 euro ten behoeve van hun persoonlijke ontwikkeling. 

De inschrijving is open voor jonge, talentvolle personen die op het moment van aanmelden maximaal dertig jaar mogen zijn. Ze moeten de afgelopen twaalf maanden een waardevolle bijdrage hebben geleverd aan de ontwikkeling van de magazinebranche. De prijs is opengesteld voor redacteuren, uitgevers, fotografen, vormgevers, bloggers, vloggers, marketeers, commerciële talenten, maar ook voor (database)techneuten. Meer bij Fonk
